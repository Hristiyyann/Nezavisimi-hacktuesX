Радикални мерки за справяне с кризата на сигурността, свързана с мигрантите предложиха председателите на ГЕРБ и ДПС Бойко Борисов и Делян Пеевски. 
В деловодството на НС бяха внесени спешно два законопроекта, с които се увеличава капацитета на Гранична полиция с 1264 щатни бройки за охраната на бежанските центрове и засилване на охраната на границата. Тези щатни бройки са необходими за обезпечаване на нормалното функциониране на всички структурни звена.
Промените в Закона за МВР и Закона за администрацията предвиждат обезпечаване и мобилизиране на полицейските сили, така че да се гарантира сигурност и спокойствие в обществото и спазване на обществения ред в страната.
Възникналото напрежение в последната седмица, както и зачестилите сблъсъци между български граждани и чужденци налагат решителни мерки от Народното събрание като върховен законодателен орган. 
Тези мерки за сигурност  ще осигурят включването на възможно най-много хора и ще направят всичко възможно да се гарантира сигурността на гражданите, тяхното здраве и собственост, което е неотменим ангажимент на правовата държава. 
Независимо от политическата нестабилност, свързана с преходния период на Ротацията, нашата воля е държавата да изпълни основната си мисия - защитата на своите граждани. 
Това са най-решителните, но и най-справедливи мерки, вземани по отношение на сигурността на хората във връзка с мигрантските  потоци. И тъй като темата за бежанците е една от най-чувствителните теми, свързани със сигурността и спокойствието на хората, увеличаването на щатната численост дава възможност за ефективно изпълнение на функциите на МВР
Произтичащите заплахи за националната сигурност, вследствие на безпрецедентния мигрантски поток, налагат предприемане на стратегически мерки за повишаване възможностите на ГДГП за осъществяване на надежден граничен контрол на вътрешните и външни държавни граници, явяващи се такива и за ЕС и минимизиране рисковете за националната сигурност.
Приемането в спешен порядък от Народното събрание на законовите промени и незабавното им изпълнение от органите на изпълнителната власт ще бъде тест за победата на България над несигурността, опасностите и тревожността на хората. Тази сигурност стои по-високо от всеки личен или партиен интерес.

Ние, кметовете от ГЕРБ, остро възразяваме срещу днешните опити за внушения, които председателят на "Продължаваме промяната" Кирил Петков направи на националната конференция на "Демократична България".
Посредствените опити да се внесе разделение в най-голямата политическа партия в България и то часове преди началото на преговорите за управлението на страната в следващите месеци е нелепо, недостойно и неетично.
 В ГЕРБ няма лагери, групи, разделения. Има различни мнения, различни идеи, но политическите ни действия винаги са единни.
 ГЕРБ е отбор, който винаги е устоявал на всички изпитания и предизвикателства, защото знаем, че само заедно сме силни. Бяхме заедно, когато ни гонеха, изчегъртваха и обвиняваха за всичко. Ще останем заедно и ще работим в интерес на хората и няма да позволим дневния ред в държавата да бъде подменен с дребни политически интриги и измислени обвинения. Защото така решиха избирателите на последните парламентарни избори. Освен това считаме за поредното политическо нахалство присвояването на правото да се говори еднолично от името на законно избрани кметове на общини в България!
 Използваме случая да припомним, че приемането на бюджета за 2024 година, основното изискване на ГЕРБ, за да го подкрепи, беше в него да бъдат включени приоритетните проекти на всяка една община. Алармираме, че близо 3 месеца след приемането на държавната план-сметка, отпуснатото финансиране за проекти от страна на Министерство на финансите е нищожно, въпреки гръмките обещания от страна на финансовия министър.
 Ето защо категорично настояваме да се спрат опитите за манипулации и неверни твърдения на гърба на кметовете от ГЕРБ и финансовия министър вместо да си проси несъстоятелни комплименти от съпредседателя си, незабавно да предприеме действия за изпълнение на Закона за държавния бюджет в оставащите дни до края на мандата му.

 Христо Иванов, къде е тоя възникналия прозорец за еврозоната? 3 години помпите инфлация и дефицити/дългове на макс. На хоризонта няма ни прозорец, ни врата - те са в обратната посока на любимия ви Асен Василев.

 Росен Желязков:
 Единствената гаранция, че няма да отидем на избори, е стабилното мнозинство в парламента, респективно изпълнителна власт, която да разчита на това мнозинство, казва председателят на парламента.
 Умерен оптимист съм, че ще има правителство.
Бързането да се гласува оставката приемаме като натиск за приемане на условията на #Промяната.
 В момента има поне два центъра на влияние в МС, които показват вътрешно разпределение на интересите - около министъра на финансите и около премиера и неговия политически кабинет. Ако Мария стане премиер при тази дислокация на силите, тя ще бъде унизена.

 Прибързаният ход на колегите от ПП/ДБ за подаване на оставка и нейното гласуване веднага буди определени подозрения. Не е ясно каква е целта на тези прибързани действия. Това заяви Теменужка Петкова пред медии в Народното събрание. "Дали се използва това, че нашият лидер е в чужбина, Мария Габриел също я няма, или това, което нашите партньори от ПП/ДБ демонстрираха с този ход, е, че те не желаят да се водят преговори, а по-скоро искат да тласнат държавата в избори. В противен случай не бих могла да си представя защо беше необходимо това бързане", добави още  Петкова. По думите й всичко това се случва на фона на отдавна оповестени ангажименти 
на председателя на ГЕРБ Бойко Борисов, който на 6-и и 7-ми март ще присъства на важен конгрес на Европейската народна партия, като с него е и Мария Габриел, която е заместник-председател на ЕНП. 
 "Елементарната политическа логика предполага първо да се изложи оценката на министрите, а след това да се гласува оставката с министрите в залата. Беше скрита възможността да се даде отчет за свършеното през последните девет месеца", подчерта от своя страна пред журналистите Рая Назарян. 
Председателят на Народното събрание Росен Желязков беше категоричен, че подаването на оставка е имала една единствена политическа цел- да затапи новината за националната конференция на ГЕРБ. "Акад. Денков каза ясно и категорично, че ще подаде оставка на 6-и март и тя беше прогнозируема. Твърденията им, че не са знаели, че Борисов ще е на конференцията на ЕНП, са повърхностни", добави той.
Желязков обясни, че няколко минути след депозирането на оставката е направено предложението днес тя да се гласува. Според него това показва, че няма никакво доверие от страна на ПП/ДБ към ГЕРБ. "Ясно казахме, че ще подкрепим оставката. Това е формално изпълнение, което открива много въпроси. Какво следва от това бързане? Открива се конституционната процедура по консултации и даване на мандати, която може да започне още утре", каза още председателят на Народното събрание и добави: "Вторият въпрос е редно ли е да се предпостави във времето въпроса за преговорите между партньорите с това бързане?". 
 Толкова близо сме до изборите, колкото и преди месец, и преди 9 месеца, заяви Желязков.