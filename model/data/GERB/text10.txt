Евгений Балев: Както в спорта, така и в политиката, залагам на много работа, дисциплина и отдаденост
Евгений Балев е роден в Сливен. Състезател и треньор е по колоездене. Многократен шампион на страната и победител в колоездачната обиколка на България през 2007-а. 

Може да подкрепите Евгений Балев като гласувате с № 32 в бюлетината, с преференция 107.

 

Въпрос: Лесно ли е да се занимаваш професионално със спорт в България? Какви са предизвикателствата?

Евгений Балев: Колоезденето е прекрасен спорт. Освен изключително тонизиращо и ободряващо, то има и много благоприятни ефекти върху здравето и психиката. Ще ви отговоря и от двете позиции – на спортист и на треньор. И за двете се изисква много работа, дисциплина и отдаденост. Колоезденето е моя страст. С това се занимавам още от 1987 година, от 12-годишен. Започнах от клуба в родния си град Сливен, който е с традиции в колоезденето. И до ден – днешен спортувам, защото за мен това е начин на живот. В същото време съм и треньор на мъжете и юношите старша възраст. Опитвам се да им предам своята страст и ентусиазъм. Напоследък в България се забелязва добра тенденция все по-масово да се карат велосипеди и не е лошо тези любители да бъдат организирани в някаква спортна форма. Заедно с това те да получат професионални съвети за начина, по който да се занимават с това си хоби, как да се хранят, поддържат добра форма и как да обслужват най-добре технически своите колела.

 

Въпрос: Кое е по-важно - развитието на спортната инфраструктура или развитието на масовия спорт?

Евгений Балев: Двете вървят ръка за ръка. Едното не може да се развива без другото. Затова и в последните години управлението на ГЕРБ постигна много за обновяване на спортната инфраструктура. Това е изключително важна стъпка, защото без нея не може да се развива нито професионален, нито масов спорт. България има дългогодишни традиции в спорта и обществото има високи очаквания към нашите спортисти да продължават да печелят медали от най-престижните първенства. Спортните постижения са от основно значение за повишаване престижа на страната. Целта е запазване и повишаване на успехите на нашите спортисти чрез системно подпомагане на спортните федерации, спортистите от националните отбори и координация между държавата и общините в тази дейност.

 

Въпрос: Трудно ли е да се привлекат младите хора към спорта във времена като днешните?

Евгений Балев:  Спортът е превенция и здраве. Пази младите от агресията, опасните изкушения на съвремието, а освен това повишава качеството на живот на всички. Спортът и младежките дейности са път, по който трябва да вървим, за да осигурим перспектива за младите и да възпита у тях самодисциплина. Спортните успехи са значими за привличането на младежи в клубовете. Забелязва се тенденция всеки град да развива един спорт, който да е конкурентен на национално и европейско ниво. Сливенските спортни успехи в момента са разностранни. Спортът не е никак маловажен за развитието на регион. Той е възможност за привличане на хора и е инвестиция в бъдещето. Въпреки демографската обстановка и всички останали трудности, които срещат спортистите и треньорите, успехите са факт, а общината и държавата се намесват все по-осезаемо, което става повод за по-голям интерес към спортните школи, а призовите места не изглеждат толкова непостижими.

 

Въпрос: Кои са уроците, които един шампион по колоездене може да използва на политическата сцена?

Евгений Балев: Както Ви казах, за спорта, с който се занимавам са необходими много, много работа, дисциплина и отдаденост. С тези свои качества влязох и в политиката. Сигурен съм, че това, че съм упорит и дисциплиниран, ще ми помогне да реализирам целите и идеите си, заради които станах част от листата на ГЕРБ и СДС в Сливен.  

 

Въпрос: Какви ще са Вашите каузи, ако станете народен представител?

Евгений Балев: Ако спечеля доверието на моите съграждани, като народен представител ще работя за развитие на спортната инфраструктура с фокус върху масовия спорт, както и за развитието на колоезденето като спорт. Основната ми задача е реализирането на програми за трайна превенция срещу зависимостите и здравословните проблеми, както и по-добра жизнена среда и възможности за развитие на младите хора. Ще продължим изграждането и реконструкцията на спортната инфраструктура, и повишаване на енергийната й ефективност. Ще работим и за повече нови физкултурни салони в училищата - планираме да изградим средно по 25 изцяло нови салона годишно. Искаме да продължим изграждането и реконструкцията на спортни зали в областните центрове с капацитет до 1500 места, както и изграждането и реконструкцията на терени и тренировъчни съоръжения за елитен и масов спорт и осигуряване на достъп за хората с увреждания. Ще се стремим да осигурим приоритетно финансиране на проекти за масов спорт с фокус върху лека атлетика, гимнастика, плуване, спортни игри и др. По този начин ще обхванем над 100 000 ученици годишно в извънучилищни спортни дейности, което е около 1/7 от всички ученици в страната.

Да не забравяме и друга важна цел - запазване и повишаване на успехите на нашите спортисти чрез системно подпомагане на спортните федерации, спортистите от националните отбори и координация между държавата и общините в тази дейност. Ще работим и за това България да домакинства още състезания от висок ранг - това е добре за инфраструктурата, но и за позиционирането на страната ни в чужбина.

 

Въпрос: Защо на 14 ноември сливналии трябва да гласуват с номер 32?

Евгений Балев: Това е логичният избор, защото през последните години при управлението на ГЕРБ е направено много за развитието на спортната инфраструктура в страната. Това е в основата на преобразяването на българския спорт и първите резултати видяхме през това лято. Призовавам сливналии да прочетат политическите програми на основните партии. За доста от политическите субекти участието във властта е самоцел и политическото им поведение и тези са изпразнени от съдържание. И казвам това спокойно, защото идеите, експертизата и политическият опит на ГЕРБ и СДС са безалтернативни. И това личи и в програмата на коалицията.

ГЕРБ и СДС трябва да продължат добрата си работа, която е преобразила България. Затова призовавам хората на 14 ноември да гласуват с номер 32, за да има повече възможности и  повече сигурност за всички.