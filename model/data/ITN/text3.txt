Общински съветник от ИТН участва в откриването на център за безплатна правна помощ
Юристът и общински съветник от ИТН – Димитър Данаилов участва в откриването на втория Център за безплатна правна помощ в София.

Регионалният правен център (РПЦ) в кв.„Красна поляна“ отвори врати на 12.02.2024г. Като откриването му е съвместна инициатива на СО и Софийски адвокатски Съвет.

На събитието беше обсъден и въпросът за подпомагане от Столична Община – за създаването и на Мобилен център за безплатна правна помощ.

Димитър Данаилов заяви, че създаването на такъв Мобилен център за безплатна правна помощ, много би улеснил гражданите на СО за упражняване на правата им и защитата на законните им интереси. Затова инициативата за Мобилен център ще получи подкрепа от общинските съветници от „Има Такъв Народ“ в СОС.

На събитието в „Красна поляна“ присъстваха още зам.-кметът на Столична община – Надежда Бобчева, кметът на район Красна поляна – Димитър Петров, представители на Национален център за правна помощ, Валя Гигова – член на Висшия адвокатски съвет, Стефан Марчев – председател на САК, Васил Стефанов – зам.-председател на Парламентарна комисия по правата на човека, вероизповеданията и жалбите на гражданите, и т.н.

Информация за начина и условията за получаване на безплатна правна помощ в Регионален правен център в СО, Район „Красна поляна“ – може да се намери на:

0879 292235; regional.center@sak-sas.bg;

Адресът е:

Столична община – район „Красна поляна“; бул. „Освобождение“ №25;

Приемно време:

понеделник, сряда и петък, 9:00-12:30; и 13:30-17:00ч.

***

„Има Такъв Народ“ и общинските съветници от ИТН винаги са подкрепяли добрите каузи, които са в полза на гражданите и обществото ни!