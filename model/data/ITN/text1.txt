“Има такъв народ“ отбелязаха 3 март на много места из цялата страна и зад граница!
Представители, членове и съмишленици на “Има такъв народ“ отбелязаха Националния празник на България – 3 март – на много места из цялата страна и в чужбина!

Десетки венци и стотици цветя бяха поставени пред монументите на опълченците на Шипка и героите паднали за свободата на България.
Най-голямата почит обаче, отдадена към знаменитите ни предци, бе в сърцата и мислите на хората! Както и във вярата на хилядите родолюбци, че саможертвата на Борците за свободата ще вдъхнови и окрили съвременния български народ да не се предава и да продължи по-силен и мъдър напред!

Множество представители на „Има такъв народ“ посетиха и „Паметника на свободата“ на връх Свети Никола (Шипка), където настроението бе още по-тържествено.

***
Партия „Има такъв народ“ ще продължи да почита и защитава националните каузи, идеали, светини и празници, както и всичко, което е запазило българския дух и самосъзнание през вековете… Защото само така ще продължи да има такъв народ!

