Г-н Йорданов, напускате пленарна зала, остана ли някаква възможност опозицията да се противопостави на промените в Конституцията?

Остава ни публичността, говоренето по въпроса и надеждата, че хората ще се вслушат. Сигурни сме, че истината е на наша страна и ще успеем. Става по-бавно и на мен ми се иска да е бързо, и аз съм вбесен от ситуацията, но знам, че след три, шест месеца или година положението няма да е същото.

Ще сезирате ли Конституционния съд?

Ако има Конституционен съд/КС/, това нещо днес в зала е упражнение за спорта. То ще бъде изтрито с гумичка и все едно не е съществувало.

Защо тогава се прави това упражнение според вас от мнозинството?

Защото са нагли, първо. Второ, защото се опитват да овладеят властта, докато не са на власт. Когато този парламент бъде свален от гражданите, те ще имат възможността да продължат да управляват през служебно правителство и да си направят избори със собствен шеф на МВР.

Предлага се и работата на Народното събрание да не се спира по време на служебен кабинет?

Да, като опция и това Народното събрание да избира служебния кабинет. Това също е на масата. Ако заемащите тези висши длъжности, които предлагат по списък, откажат на президента да заемат поста премиер, тогава парламентът избира министър-председател. Могат да сложат собственото си правителство и който си поискат. Нали затова го правят.

А двойното гражданство как ще повлияе?

Двойното гражданство според мен, специално за българи, които са и граждани на някоя от страните в Европейския съюз, не мисля, че е такъв проблем. В момента може да си заместник-министър с двойно гражданство без ограничение. Това не е обърнало държавата. Ако някое посолство иска да си инсталира човек, не им е необходимо да е двоен гражданин. Те, както виждате, си ги купуват на цели парламентарни групи.

Какво страшно и какви заплахи може да е имало в интервюто на посланик Митрофанова за БНР?

Няма нищо страшно. Проблемът е, че ние като че ли живеем във времето преди 1989г.  Наистина на мен ситуацията ми прилича на управлението на комунистическата партия. Тогава всяко мнение, различно от официалното, беше обявявано за престъпно. Тук е същото. В една демокрация трябва да има различни мнения. Едно интервю на посланик Митрофанова в една нормална държава няма проблем да бъде пуснато, а всички хора, които не са съгласни, могат да го оборват, да го анализират, да убеждават колко е глупаво и вредно или колко е безсмислено това, което е казала Митрофанова и колко не е вярно. Когато го забраняваш, ти го правиш интересно и в известна степен го правиш вярно, независимо, че нищо не е казала публично. По този начин голяма част от хората ще си кажат - тук има нещо, някаква истина, която крият. Просто са тъпи. Това са комунисти. Извинявайте, но Христо Иванов е издънка на комунистически род. Мирчев - баща му е областен партиен секретар на БКП, ако не греша. Те са расли в среда, в която се забранява чуждото мнение. Те правят същото. Те не могат да надскочат рода си. Спомняте си и приказката, че крушата не пада по-далеч от дървото. Това е било изгнил плод до комунистическа круша. Това е.