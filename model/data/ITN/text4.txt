"Да следим преговорите между несглобкови партньори няма как, защото те се провеждат тайно, това не са открити и честни преговори, а задкулисен пазарлък на тема постове, пари и регулатори, което е отвратително, защото регулаторите би трябвало да са независими", заяви председателят на ПГ на ИТН Тошко Йорданов, цитиран от БГНЕС.

"Следим гнусотията която се случва, а не самите преговори, тъй като ние не сме в тях. Правителство между две формации, с подкрепа на трета, които излъгаха избирателите си, това беше порочно и още тогава парламентът беше изчерпан, видя се през последните 9 месеца, приеха се вредни промени в конституцията“, коментира Йорданов и добави "те не разсъждават".

"Липсва политическа мисъл. Този парламент няма смисъл, най-добре е да се отиде на предсрочни избори. За нас правилият подход е експертно правителство с широка парламентарна подкрепа", добави Йорданов.

Според него експертното правителство трябва да има програма по сектори и стъпки във времето, а не общи приказки.

ПП-ДБ няма да имат толкова представители в парламента, ние ще имаме повече, други партии също и тежестта на партиите ще е различна, и евентуално тогава може да има разум сред партиите, подчерта Йорданов.
