Ивайло Вълчев и Тошко Йорданов се срещнаха с българската общност във Виена
На 25 ноември във Виена се проведе среща на депутатите от „Има Такъв Народ“ – Ивайло Вълчев и Тошко Йорданов, с представители на българската общност.


В продължилата над три часа среща бяха обсъдени причините, които възпрепятстват българите, живеещи в чужбина, да пожелаят да се върнат в родината си.
Като една от основните причини бе посочена административната тежест и административния рекет, който задушава всеки новозапочнал малък и среден бизнес.
Като друга причина бе посочено лошото здравеопазване в България, постоянното нерегламентирано доплащане и липсата на адекватно болнично лечение.

Депутатите от „Има такъв народ“ запознаха аудиторията с програмата на партията в сектор Енергетика.

Като най-голям бич пред здравеопазването, те посочиха превръщането на болниците в търговски дружества, плащането по здравни пътеки, а не групирането на заболяванията по диагностични групи, както и скъпите лекарства поради липсата на предлагане на генерични медикаменти.


Разбира се, беше говорено и по темата за изключително неморалната политическа сглобка между ППДБ и ГЕРБ и ДПС, както и кражбите на европейски пари по законов начин, чрез пренасочването им към личните фирми на лидерите на ПП.
Според нашите сънародници финансовият министър Асен Василев води разточителна политика, която само затруднява финансовото състояние на хората.
Беше посочено, че цените на стоките и услугите във Виена е на по-ниски нива от тези в България, което е доказателство за неработеща държава, при разликата в икономическото развитие на България и Австрия.

Българската общност във Виена пожела НС да направи промени в Изборния кодекс към въвеждане на електронно гласуване и премахване на номерата на партиите от хартиената бюлетина.


„Има Такъв Народ“ ще продължава да се интересува и да взема присърце проблемите на сънародниците ни, както у нас, така и по света, за да търси начини за разрешаването им, чрез дългосрочни визии и конкретни политики.
Защото България е там, където има дори и един българин!