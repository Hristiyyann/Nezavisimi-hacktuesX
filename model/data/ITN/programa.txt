Акцентите в програмата в сектор администрация и електронно управление
Дигитализацията е ключов фактор за развитието на икономиката и благоденствието на България. Забавеното ѝ внедряване води до ниска конкурентоспособност на нацията и затруднено функциониране на обществото. Свързаността, която електронното управление предоставя, ще подобри обществения живот, в който публичните услуги подпомагат гражданите и бизнеса.


В обхвата на електронното управление попадат всички обществени услуги, независимо дали се предоставят от държавния, или частния сектор – здравеопазване, образование, социални и пощенски услуги, обществен транспорт и др.

 

I. Въвеждане на възможност за дистанционно електронно гласуване на избори и референдуми.

За да се улесни участието на гражданите от страната и чужбина в изборите и референдумите и да се гарантира конституционното им право на избор.

Изчистване на избирателните списъци.
Въвеждане на система за сигурно дистанционно електронно гласуване.
 

II. Намаляване на бюрокрацията и на административното бреме

За да бъде държавната администрация наистина в услуга на гражданите, предприемачите и бизнеса.

Опростяване на административните процедури и оптимизация на административните процеси.
Еднократно събиране на данни и обслужване на едно гише.
Отпадане на таксите за първичните документи.
Забрана за събиране на такси за издаване на удостоверения, основани на вече налична или събрана информация.
Адекватно възнаграждение и възможности за професионално развитие на държавните служители.
 

III. Ускорена дигитализация и модернизация на публичните услуги

За да се осигурят качествени, евтини и защитени услуги за гражданите и бизнеса по всяко време, на всяко място и от всяко устройство, като същевременно се ограничат и възможностите за корупция.

Изграждане на единни стандарти и на технологична инфраструктура за е-услуги.
Електронна идентичност.
Електронно здравно досие, електронна рецепта, управление на социалните плащания.
 

IV. Прозрачност и проследимост на управлението

За да се повиши отчетността му пред гражданите и съответно ефективността и ефикасността му.

Изграждане на общодостъпна платформа за обществени поръчки с възможност за проследяване и контрол.
Улесняване на достъпа до обществена информация.
Надеждно съхраняване и проследимост на информацията.
 

V. Разширено участие на гражданите в управлението на всички нива

Чрез въвеждане на работещи механизми за участие във вземането на решения и за пряко решаване на въпроси от гражданите.

Дигитална платформа за сигнали и обратна връзка от гражданите с възможност за програмиране на приложения.
Електронни подписки за референдуми и граждански инициативи и по-добро регулиране на референдумите (виж програма „Правосъдие“).

Акцентите в програмата в сектор вътрешна сигурност и обществен ред
Стратегически цели на политиката в сектор „Вътрешна сигурност и обществен ред“

Динамиката на промени на средата за сигурност налагат нов подход за формиране и реализация на вътрешната сигурност като основополагаща политика за осигуряване на националната сигурност на Република България.

Безопасността и сигурността са в основата на просперитета на всяка нация.

Гражданите искат да се чувстват сигурни и защитени от рискове и от опасности за правата и свободите им. Днес секторът „Вътрешна сигурност и обществен ред“ е изправен пред предизвикателства във всички аспекти на нашето ежедневие, а доверието в институциите, които трябва да ни пазят, е ниско.

Дейностите по защита на националната сигурност, противодействие на престъпността и опазване на обществения ред могат да се осъществяват ефективно чрез взаимодействие между държавните структури, които имат правомощия в тези области, както и чрез взаимодействие между тях и гражданското общество.

Стратегическите цели на ПП ИТН в сектор „Вътрешна сигурност и обществен ред“ са определени от разбирането, че реформи са само промените, с които подобряват функционирането на всяка отделна структура в сектора и на механизмите за взаимодействие между тях.

Анализирането на действията и позицията на държавата през последните около 20 г. показва недостатъчна последователност и ясно формулирана дългосрочна визия за изграждането и развиването на сектора. Неговите структури периодично се преобразуват или преструктурират. Често се променят функциите и задачите им като с една промяна те се разширяват, а със следваща промяна се ограничават или обратното. Същият подход се прилага и за определяне на правомощията на органите в тях. Променят се и правилата, въз основа на които се определя статуса на служителите в тези структури.

Всяка промяна, която държавата прави в една или няколко структури в сектора се представя като реформа. Практическият резултат – подобряване на дейността на отделните структури или сектора като цяло невинаги е налице. В съчетание с липсата на ясни правила за подбор на кадрите и недостатъчната кадрова, материална и техническа обезпеченост се създават сериозни затруднения за функционирането на структурите и влияят негативно на мотивацията на служителите в тях за изпълнението на служебните им задължения и за постигането на резултати от дейността им. Всички тези обстоятелства се отразяват пряко както на националната сигурност на Република България, така и на защитата на гражданите и на българското общество като цяло.

Стратегическите цели, които ПП ИТН си поставя за реализация в рамките на вътрешната сигурност и обществения ред, са:

Постигане на реална и ефективна сигурност на българските граждани, която да е съответна на стандартите на Европейския съюз;
Ефективност на противодействието на престъпността, на охраната на обществения ред и на миграционния натиск към Република България;
Подобряване на ефективността на дейността на всяка от структурите в сектор „Вътрешна сигурност и обществен ред“ и на взаимодействието между тях, така че да се гарантират правата и свободите на гражданите, защита на конституционноустановения ред и на демократичните ценности в Република България;
Разработване на дългосрочна политика за подготовка, обучение и осигуряване на работа в структурите в сектор „Вътрешна сигурност и обществен ред“;
Издигане на международния авторитет на българските служби за сигурност и обществен ред и подобряване на взаимодействието им с партньорските и приятелски служби.
 

Мерки за постигане на целите

Реализацията на стратегическите цели изисква прилагане на комплексен подход и едновременно изпълнение на мерките за постигането им.

Законодателни промени

Актуализация на Стратегията за национална сигурност
Действащата Актуализирана Стратегия за националната сигурност е приета с решение на Народното събрание през 2018 г. и е с времеви хоризонт до 2025 г. (І., т. 16). Актуализацията й е належаща не само с оглед предстоящото изтичане на срока й, но и поради динамиката в международната среда за сигурност и необходимостта от съобразяването й във вътрешната среда за сигурност на Република България.
Изготвяне и приемане на нов Закон за Министерството на вътрешните работи.
Действащият закон е приет през 2014 г. и до момента е изменян и допълван повече от 30 пъти самостоятелно или през промени в други закони, а някои от тези промени са обсъждани и от Конституционния съд за преценка на съответствието им с Конституцията на Република България. Наред с пропуските при приемането му, в резултат от тази законодателна интензивност са налице парадокси в уредбата, напр. законът не определя компетентността на МВР, неговата структура и др., т.е. реформи в МВР не са направени чрез нито една от тези промени, защото дейността на министерството е сериозно затруднена поради тях. Това налага създаването на изцяло нов устройствен закон, тъй като с изменения и допълнения на действащия дефицитите в него не могат да се преодолеят.
Изменения и допълнения в устройствените закони на другите структури с компетентности във вътрешната сигурност
Тази мярка е необходима по няколко основни причини. На първо място актуализацията на Стратегията за национална сигурност обективно ще наложи съобразяването на законовата уредба с нея. На второ място, отделните закони са създавани по различно време и по различна причина. Всеки от тях е изменян множество пъти, включително за преместване на части от една структура в друга и връщането им обратно в следващ момент. На последно място, но не по значение, мигрантският натиск, на който е подложена страната ни и усложнената международна обстановка във връзка с войната в Украйна налагат да се усъвършенства инструментариума, с който българските служби за сигурност и обществен ред разполагат за предотвратяване и пресичане на заплахите за националната ни сигурност.
Тези причини налагат извършването на обстоен анализ на всички устройствени закони на отделните структури и предлагане на необходимите законодателни решения за ясно разграничаване на функциите им, на правомощията на техните органи, както и за актуализацията на правилата за взаимодействие между тях.
Преглед и актуализация на подзаконовата нормативна уредба
Тази мярка има самостоятелно значение, защото в подзаконовата нормативна уредба се установяват някои съществени дефицити, които налагат:
– оптимизация на уредбата за привеждането й в съответствие с действащите към момента закони;
– преодоляване на разпокъсаността на уредбата чрез обединяването на актове, които уреждат свързани въпроси, за да се улесни прилагането.
Мерки с организационен характер
Мерките в тази група са с организационен характер, тъй като са насочени към текущата дейност на структурите в сектора и могат да се изпълняват едновременно.
В политиката за управление на човешките ресурси
предприемане на незабавни действия за обявяване на конкурси за запълване на финансово осигурените вакантни места във всяка от структурите в сектора;
планиране на конкурсите за заемане на свободните длъжности, вкл. въз основа на прогноза какви длъжности предстои да се освободят (напр. колко служители предстои да навършат пределната възраст за работа в стуктурата), при спазване на принципа за приемственост;
контрол за стриктно спазване на процедурите за подбор на кандидатите с оглед максималното ограничаване на възможностите за оказване на външно влияние върху самия подбор и резултатите от него;
прецезиране на критериите за формирането на допълнителното възнаграждение така, че да отразяват реално постигнатите резултати от работата на всеки служител;
подобряване на организацията и ефективността на обучението на служителите чрез осигуряване на непрекъснат процес на обучение на служителите в сектора. То трябва да обхваща както теми, свързани пряко с компетентността на съответната структура, така и тези за механизмите на взаимодействие между всички структури в сектора. Осигуряването на подготвени кадри налага и обсъждане на нови модели на обучение, вкл. за кандидатите за постъпване на работа в сектора;
материално обезпечаване на обучението чрез изграждане на стрелбища, зали за бойни спортове и др., където да се провежда обучението по полицейска лична защита, стрелкова подготовка, физическа и тактическа подготовка.
Подобряване на управлението на структурите
Основанието за извеждането на тази мярка като самостоятелна е предназначено чрез нейното изпълнение да се преодолее съществуващата практика за партийна обвързаност на управленския състав – от ръководството на структурите до средното управленско ниво.
Оптимизация на щатните разписания
Тази мярка НЕ Е насочена към извършване на съкращения на служителите в структурите в сектора. Оптимизацията трябва да обхване начина на разпределение на щатните бройки по всяко от нивата във всяка структура. Резултатът от нея трябва да е ясно изградена пирамида на йерархията, като най-голям да е броят на служителите, които извършват пряко дейността на структурата, а не на тези с ръководни и методически функции.
Подобряване на социалния диалог в МВР
Адресирането на тази мярка само за МВР отчита, че само неговият устройствен закон съдържа изрична уредба, която допуска служителите да осъществяват синдикална дейност и да участват в синдикални организации.
Социалният диалог в МВР трябва да се изразява в реално, а не формално обсъждане между ръководството на министерството и синдикалните организации по всички въпроси, които са от значение за трудовите и другите социално-икономически права на служителите.
Материално-техническо и информационно обезпечаване на дейността на структурите в сектора
Извеждането на тази мярка като самостоятелна се налага поради пряката й връзка с планирането и управлението на бюджета на структурите в сектора.
Изпълнението й трябва да постигне решително подобряване на реалното материално-техническо състояние и информационна обезпеченост на всяка отделна структура в сектора чрез осигуряването на достатъчно финансови средства за осигуряване на:
техническо оборудване, което е необходимо за ежедневната работа на служителите, както и на работно облекло за тези, за които е необходимо;
технологичен и технически капацитет, чрез който да се използват новите възможности на дигиталните технологии
Повишаването на ефективността на разследването на престъпления налага и укрепване на капацитета на Националния институт по криминалистика в МВР за утвърждаването му като национален център за извършване на експертизи.
Повишаване на ефективността на контрола върху дейността на структурите в рамките на държавното управление
Изпълнението на тази мярка се изрязва в активното използване на законовите механизми за осъществяването на контрол върху дейността на структурите в сектор „Вътрешна сигурност и обществен ред“. Той трябва се осъществява така, че да се осигурява безпрепятствено достигане на информацията за дейността до държавните органи, които имат правомощия да предприемат действия във връзка с нея и при спазването на законовоустановените гаранции за ненамеса в дейността на структурите и за независимостта им от партийни интереси или от интересите на отделни политици.
 

Ефективност на противодействието на престъпността и на охрана на обществения ред
Реализацията на тази стратегическа цел изисква и допълнителни мерки насочени към:

Намаляване на битовата престъпност със специален фокус към малките населени места и селските райони и продължаване на дейността по разширяване на използването на видеонаблюдението в тях;
Усъвършенстване и надграждане на механизмите за доброволчество като успешна практика за взаимодействие и подпомагане от гражданите на органите на МВР за изпълнението на правомощията им;
Подобряване на координацията и взаимодействието между структурите в сектор „Сигурност“ за:
противодействие на организираната престъпност и корупцията;
предотвратяване, пресичане и разкриване на престъпления със специален фокус към тероризма, изпирането на пари, квалифицираната контрабанда и данъчни престъпления;
ограничаване на трафика на хора и незаконното преминаване на държавната граница.
Осигуряване на пътната безопасност чрез:
формиране на културно, толерантно и безопасно поведение на участниците в движението, вкл. чрез разработване на програми за обучение на деца за формиране на знания и умения за безопасно поведение на пътя;
повишаване на безопасността и техническата изправност на пътните превозни средства;
последователна политика за повишаване на безопасността на пътната инфраструктура и крайпътно пространство;
създаване на условия за изграждане на система за надеждна и качествена помощ за пострадалите от пътнотранспортните произшествия в съответствие с най-добрите европейски практики;
подобряване на бързината и ефективността на налагането на глоби и други наказания на системните нарушители на правилата за движение.
 

Очаквани резултати

Подобряване на ефективността на дейността на всяка от структурите, а от там и функционирането на целия сектор „Вътрешна сигурност и обществен ред“, т.е. провеждане на реални реформи, а не промени с конюктурен характер.
Утвърждаване на сектора като гарант за сигурността и законността в Република България чрез еднаквото прилагане на закона спрямо всички членове на гражданското общество и спрямо всички държавни структури
Повишаване на доверието на гражданите към структурите в сектор „Сигурност“

Акцентите в програмата в сектор социална политика
Във време на икономическа, военна и увеличаваща се социална криза от първостепенно значение е държавната политика да е насочена към повишаване на доходите и сигурността на българите.


ИТН ще направи всичко възможно, за да бъде подобрено благосъстоянието на българските граждани. Жизненоважно е да се овладее нарастващото социално неравенство в България.

ИТН смята, че приоритетното раждане на деца и отглеждането им в биологично семейство е от национално значение за намаляване на демографската криза. Намаляване на рисковете от изоставяне поради бедност, недостатъчни родителски и лични умнея, ще бъде ограничено като се развие подпомагането и непосредствената работа в семейна среда. Социалното и педагогическо подпомагане в семейна среда ще предостави реална възможност деца да не бъдат изоставяни и настанявани в социални институции.


Подобряване и развитие социалните услуги като национален приоритет е от основно значение за ефикасен и дълготраен превантивни механизми при справяне и овладяване на зависимости, девиантно и престъпност поведение, насилие. Борбата с насилието е основен елемент в намаляване на цялостния риск както при подрастващите, така и разрастващото се насилие в домашна среда.


Оптимизиране на пенсионната система е необходима реформа, за да бъде подсигурена достойна пенсия и отговорност към работещите. Цялостно подобряване на средата и условията за живот на хората с увреждания.

 

Активна политика за повишаване на доходите. 

Въвеждане на траен необлагаем минимум за доход в размер на минимална работна заплата. 
Трайно данъчно облекчение  за деца.
Въвеждане на трайна подкрепа за отглеждане на деца сираци в семейна среда при близки и роднини.
 

Спешни мерки за смекчаване на негативните последствия от енергийната криза.

Приемане на дефиниция за енергийна бедност за разполагаем доход след разход за енергия.
Енергийни добавки за пенсионери, попадащи в дефиницията – енергийно бедни за предстоящия зимен сезон.
Създаване на фонд, който да се формира от данък печалба от енергийните дружества и от отчисленията за вредни емисии. Този фонд да служи за повишаване на енергийна ефективност за домакинствата като гарант, че и домакинствата, а не само бизнеса ще получат финансиране за краткосрочни и дългосрочни мерки. Това подпомагане да бъде осигурено за хората, попадащи в дефиницията енергийно бедни.
Връщане на публичните услуги на регулиран пазар на електроенергия. Това ще предостави възможност да бъда подсигурени училища, болници, детски заведения, социални услуги от последствията на енергийната криза.
 

Подобряване и развитие на социалните услуги и закрила.

Национална програма за ре-интеграция на децата в семействата.
Национални програми за превенция на увеличаващия се риск от изолиране и насилие.
Намаляване на капацитета на 24-часови услуги (Центрове за настаняване от семеен тип) с цел прекратяване на порочни кръг на изоставянето на деца и отглеждането им в социални институции.
Използване на капацитета и финансирането на ЦНСТ за трансформиране в услуги за кризисно настаняване в случаи на домашно насилие, за центрове за работа с деца и лица в риск, и центрове за семейно планиране.
Подобряване на системата за осиновяване на деца, с мерки за адекватна оценка на осиновителите, ефективно обучение, подкрепа и последващ контрол.
Извеждане на дете от семейството да се предприема само като крайна мярка, при изчерпване на всички други възможности, като в решението участват квалифицирани експерти и контрол от независим орган. Приемане на набор от инструменти за ефективна подкрепа на деца и семейства в риск при ясна дефиниция, критерии и условия.
Прецизиране на критериите на оценката „дете в социален риск“.
Превенция на фиктивното припознаване като една от целите при трафик на деца. Оптимизиране на механизма за съвместна работа на всички институции при подаване на съмнение за трафик на деца – районна прокуратура, съд, ДАНС, МВР, ДСП и т.н. Промени в Наказателния кодекс.
Създаване на силен и независим контролен орган (например преструктурирана ДАЗД с нови функции), който да взима адекватни мерки за защита правата на децата и семействата им, като неразделна част от интереса на децата.
Постоянна разяснителна образователна и социална дейност сред младежите и девойките и безкомпромисни действия в случаите „деца раждат деца“. Адекватни програми, подготвящи младите хора за бъдещото родителстване.
 

Развитие на грижата за възрастни хора

Първоначална и периодична актуализация на пенсиите.
Пенсионна реформа с цел намаляване на дефицита във фонда. Реформа на втори пенсионен стълб с цел повишаване на неговата ефективности укрепването му. Премахване на таксата за вноска във втори стълб и мерки за погъвкаво, по-прозрачно и по-доходно управление на средствата в него. Обвързване на тавана на осигурителния доход със средната работна заплата. Намаляване на разликите във възрастта за пенсиониране.
Социално подпомагане за всички пенсионери и семейства на лица с увреждания за достигане на минимален стандарт от 70% от МРЗ на лице чрез ваучери/карти за хранителни и хигиенни продукти, лекарства и енергия, до реализиране на пенсионната реформа. 
Развитие на домашния социален патронаж и разширяване на капацитета на институционалната грижа, съпътствани от подобряване качеството на обслужване. 
Развитие и налагане на палиативната грижата за всички етапи на болничното и до болнично лечение. Изграждане на мултидисциплинарен подход, който разчита на съдействие от страна на лекари, фармацевти, сестри, социални работници, психолози и други здравни и социални професионалисти при съставянето на план за грижи за намаляване на страданието във всички области от живота на човек. 
 

Независим живот за хората с увреждания

Въвеждане на законодателно и административно задължение за създаване и поддържане на регистър на хората с увреждания у нас, отделен регистър за хората с редки болести и възстановяване на съществуването на Националния раков регистър.
Оптимизиране на системата за управление на личните асистенти.
Реформа на ТЕЛК.

Акцентите в програмата в сектор спорт
Спортът във всичките си разновидности и проявления не може да се развива независимо или оценява обективно извън развитието и оценката за общото състояние на държавата. Основната програмна цел в сектора е цялостна и всеобхватна реформа във всички структури на сектора-законодателна реформа, административна реформа, управленска реформа. Следва да се извърши изменение на нормативната рамка, която регулира сектора, административна реформа на държавните структури в сектора
и увеличаване и оптимизиране на бюджета в сектора, което в средносрочен план трябва да доведе до засилване на частните инвестиции в спорта, подобрение на организацията и работата на държавните административни структури в системата, начело с ММС, значително подобрение на спортната инфраструктура, разходване на бюджета в спорта целесъобразно, изпълнение на вече приети стратегии и програми, които предвиждат оптимизация и подобряване на резултатите в основните дейности в системата на спорта. Масовият спорт трябва да бъде поставен като национален приоритет, който е в основата на здравето на нацията.


 

МАСОВ СПОРТ:

Създаване на оптимални условия за насърчаване на масовия спорт чрез подобряване на качеството и увеличаване на броят на специализираните спортни площадки по местоживеене, на велоалеи и други спортни съоръжения, които предоставят възможност за самостоятелно или организирано практикуване на спорт.

Разширявaне, модернизирaне и цялостно изграждане на спортнaта бaза в училищaта и cъздаване на уcловия за пълноценнoто й използване за физичeско възпитaние и cпорт от учeниците.

Осъществяване на активна медийна политика за популяризиране на ползите от спорта и физическата активност, като основа на здравословен начин на живот.

Създаване на общински спортни структури, отговарящи за развитието на масовия спорт.


МЛАДЕЖКИ ДЕЙНОСТИ И ПОЛИТИКИ:

Провеждане на политики в съответствие с изпълнението на Националната стратегия за младежта 2021 – 2030.

Изпълнение на Националните програми за младежта – с акцент върху превенцията на зависимостите и създаване на възможности за здравословен начин на живот на младите българи чрез туризъм, физическа култура, спорт и доброволчество.

Насърчаване на кариерното развитие, икономическа, гражданска и политическа активност на младите хора.

Насърчаване на заетостта и подкрепата за млади хора, които не работят или не се обучават.

Насърчаване на здравословен и активен начин на живот чрез активна медийна политика.

Актуализация на националните програми за младежта.

Насърчаване за по-чести срещи на местно и на национално ниво за обсъждане на политиките за младежта със самите младежи.


СПОРТ ЗА ВИСОКИ ПОСТИЖЕНИЯ:

Развитие и надграждане на програмите осигуряващи финансовото обезпечение за изграждането и развитието на елитните ни спортисти.

Осигуряване на необходимите условия на спортните федерации за спечелване на квоти, подготовка и представяне на високо ниво на състезателите участващи на предстоящите олимпийски игри в Париж 2024 и Милано 2026.

Прецизиране на начина, методиката, критериите и показателите за финансиране на спортните клубове в съответствие с Програмата за развитие на спортните клубове.

Повишаване ефективността на извършвания от спортните федерации и спортните клубове медицински контрол върху храненето и използването на медикаменти, биопродукти и възстановителни средства в тренировъчната и състезателната дейност.

Разработване и прилагане на антидопингови програми за отделните видове спорт и научно-изследователски проекти за употреба на нови субстанции, проблемни при допинговия контрол. Повишаване капацитета, сертифициране и привличане на качествени специалисти в Антидопинговата лаборатория.


СПОРТНИ УЧИЛИЩА:

Подобряване на условията за спорт и учене в спортните училища и превръщането им в ефективни учебни заведения.

Реформа в държавните спортни училища за по-добър подбор на млади таланти и повишаване на квалификацията на треньорите.

Провеждане на реформи и ефективно управление на ресурсите и насочването им на пазарен принцип към сферите с традиции, международни успехи и спортове със силен социален ефект.

Подобряване на условията за спорт и учене в спортните училища и превръщането им в ефективни учебни заведения.

Създаване на условия и подкрепа за развитие на деца с изявен спортен талант, които представят държавата ни на състезания от най-висок ранг.

рограмата на ПП „Има такъв народ“ в сектор транспорт залага на следните приоритети: автомобилен, железопътен, въздушен и воден транспорт. От съществено значение е да направим пътищата качествени и безопасни за пътуване на хората, както и да предоставим възможност на бизнеса да бъде мобилен и свързан с интерконекторни и интермодални връзки. Приоритет на транспортната политика следва да е оползотворяването на стратегическото географско положение на страната и развитие на водния, въздушен и сухопътен транспорт с цел превръщането на Република България в ключов транспортен коридор на Балканите и Европа.


I. Автомобилен транспорт

Обслужва се от държавната пътната инфраструктура: Създаване на единна инженерно-технически структура, която да отговаря за: проектиране, строителство, поддържане (зимна експлоатация), като генерален собственик на държавната пътна система. Създаване на Служба по бедствия и аварии, която да разполага с екип, включващ високо квалифицирани специалисти в различни инженерно-технически направления. Създаване на Технически архив на цялата републиканска пътна мрежа, включително прилежащите към нея инженерни съоръжения и тези със специфична и отговорна роля в системата на местната инфраструктура. Доизграждане на европейски инфраструктурен коридор:

№ 9: Русе-Велико Търново-Стара Загора-Хасково (през Габрово);
Доизграждане на европейски инфраструктурен коридор № 8: Кюстендил-София-Бургас-Варна;
Доизграждане на европейски инфраструктурен коридор № 10: Калотина-София- Свиленград;
Доизграждане автомагистрала Хемус. Надграждане на тол-системата да включва автомагистрали.
 

II. Железопътен транспорт

Обслужва се от Железопътната инфраструктура на Република България: Увеличаване средната скорост на придвижване и модернизиране на подвижния състав на БДЖ ПП. Изграждане и оптимизиране на интермодални връзки, чрез свързване на жп гара Русе с пристанище Варна. Интеграция на жп системата към европейската жп мрежа: гръцка граница-София-Видин-Будапеща-Виена. Ускоряване реализацията на проект: Железопътен приоритетен проект № 22-2007-ЕU-22070-S Атина-София-Букурещ-Виена-Прага-Нюрнберг и Регламент (ЕС) № 913/2010 на ЕП Атина-София-Видин-Арад-Будапеща.


III. Въздушен транспорт

Практически в момента обслужването на пътници и карго в Република България се осъществява на 5 лицензирани летищни комплекса. Разработване и възстановяване на регионалните летища, чрез публично-частно партньорство или концесии.

 

IV. Воден (морски и речен) транспорт

Превръщане на пристанищата Варна и Бургас в транспортни хъбове, тъй като те попадат в трансевропейската мрежа, в рамките на която е коридорът „Ориент – Източно Средиземноморие и Рейн-Дунав”. Осигуряване на достатъчно средства по програмата „Увеличение използването на интермодален транспорт, за свързване на градовете Русе и Варна” по финансиране и рехабилитация на речните и морски пристанища и създаване на терминали за общо участие на различни видове транспорт. Облагородяване речната инфраструктура с цел подобряването на националния и интернационалния пътническия речен транспорт. Въвеждане на модерни електронни системи за контрол и връзки на международно ниво. Изграждане на основната инфраструктура на логистичен комплекс на пристанищен терминал Варна-Запад.


Акцентите в програмата в сектор туризъм​
Туризмът без съмнение е и ще бъде водещ фактор не само за икономиките на редица страни в Европа и света, а и за България. За целта е необходима стабилна стратегия в няколко основни аспекта – организация, продукт, маркетинг и инфраструктура. Всеки лев от туризъм води до над 50% допълнителна добавена стойност в свързани индустрии. Туризмът се явява като основен генератор за положителен растеж за редица страни. Той е уникален и с това, че може да създава работни места и в найотдалечените райони, чрез което да се възпират миграционните процеси и произтичащото от тях обезлюдяването.


I. Обособяване на 5 стратегически ресора в рамките на Министерство на туризма

Морски туризъм, планински туризъм, балнео, уелнес & СПА туризъм, конгресен туризъм, културен и друг туризъм. Допълнителна експертиза, по-добра комуникация между бизнес и институции, мониторинг, контрол, оценка и обратна връзка. Индивидуален план за действие, стратегия, цели и бюджет към всеки ресор. Комисии, съставени от представители на Министерство на туризма и специализирани в съответната област браншови организации.


II. Маркетинг и брандинг

Настоящата ситуация предоставя отлична възможност за ребрандиране на България като туристическа дестинация. Разнообразието и възможностите на българския туристически продукт не предполагат поставянето му под общ знаменател. Mаркетинговото послание следва да има атрактивно и адекватно съдържание, персонализиране към различните туристи – любителите на морския туризъм, зимните спортове, спа и уелнес дестинациите, почитателите на културния туризъм или търсещите атрактивни дестинации за конферентен и конгресен туризъм. Ребрандиране на „Дестинация България“ и адаптиране на цялостна концепция за маркетинг и брандинг спрямо новите технологии и глобални тенденции. Промяна на настоящото лого и послание. Създаване и утвърждаване на вдъхновяващ брандинг, който отличава страната ни от конкурентните дестинации, допълнен с 5 основни туристически подкатегории с индивидуално лого и послание. Разработване на допълващи маркетингови стратегии за дестинации със сходен туристически продукт, съотнесени към целевите видове туризъм.


III. Рекламна и дигитална трансформация на България като дестинация

Активна дигитална стратегия с поставени реални цели за обхват, трафик и конверсии. Редуциране на масовата национална имиджова реклама и заменянето ѝ с конкретни и точни послания, отчитащи спецификите на всеки регион, вид туризъм и потенциални туристи. Промотиране на отделните целеви видове туризъм както като част от дестинацията, така и самостоятелно, поради спецификата на техните потенциални пазари, различен профил клиенти и използвани канали за комуникация. Координация между Министерство на туризма и бизнеса с цел налагането на бранда на България. Синхронизиране на рекламните стратегии на национално и регионално ниво, както и на туристически бизнес субекти по отношение на представянето на българския продукт. Редизайн на национален туристически портал с маркетингова насоченост, който да навигира посетителя според интересите му и да му представя разнообразието от преживявания и предлагани услуги в съответната дестинация.


IV. Подобряване имиджа на туристическия бранш и квалификацията на заетите в него.

Подобряване на браншовия имидж ще позволи на инвеститорите в туристическия сектор да привличат квалифицирани кадри. Служителите, от своя страна, ще бъдат мотивирани да продължат кариерното си развитие в областта. Предвид значителния брой на работещите в туристическата индустрия, подобряването на жизнения им стандарт ще окаже положителен ефект върху развитието на икономиката на страната. Иницииране и създаване на събития, свързани с подобряването на имиджа на работодателската марка, от Министерство на туризма съвместно с НПО и частния сектор и с участието на компании от туристическия сектор. Създаване на единна платформа, която да подобри комуникацията между профилираните гимназии по туризъм, колежи, университети и частния сектор, както и да предоставя реална информация за квалификацията на съществуващата работна сила и нуждите на туристическия бранш по региони и професии.


V. Българският турист

Приоритизиране на българския турист в дългосрочен план с цел устойчиво развитие на сектора. Създаване на условия за първоначално и последващо привличане на българския турист. Извеждане на конкретни послания и предимства за всяка отделна дестинация.


VI. Визов режим за туристически цели.

Облекчаване и опростяване на визовите процедури за туристически цели чрез ускорена дигитализация на процесите в МВнР.
Облекчаване и опростяване на визовите процедури за туристически цели чрез ускорена дигитализация на процесите в МВнР

кономика и финанси
Решаване на демографската криза чрез всички фактори, влияещи върху раждаемостта
Морал и ценности: много млади хора са отвратени от проблемите в държавата – корупция, съдебна система, несправедливост.

Икономически: възможности за високи доходи;

Финансова подкрепа: с акцент подкрепата на млади, образованите семейства;

Образование: осигурен достъп до детски ясли и градини за ВСИЧКИ деца;

Градска среда: паркове, тротоари, площадки на открито.

Политика на ниски данъци и осигуровки за българските граждани и за бизнеса.
Това съответства на политиката ни за ниски бюджетни разходи като % от БВП. Убедени сме, че ниските данъци водят до по-висока данъчна събираемост, „осветляване“ на икономиката; по-голяма свобода за българския бизнес и за предприемачеството; силен ръст на българските и чуждестранните инвестиции.

Стимулиране на инвестициите и предприемачеството чрез създаване на благоприятна среда и свобода за бизнеса.
Предприемачите са богатство за всяка нация. Инвеститорите трябва да бъдат привличани, а не прогонвани. Успелите и предприемчивите трябва да бъдат уважавани и подкрепяни. България трябва да бъде привлекателна за национален и чужд капитал, но най-вече привлекателна за най-ценния капитал на една нация – нейния народ!

Култура
Прогресивно увеличение на годишния бюджет за култура с цел достигане на средните европейски нива на финансиране спрямо БВП. Гарантиран фонд работна заплата и делегиран бюджет за дейност на културните институти в сферата на сценични и музикални изкуства.

Създаване на национална база данни на музейните предмети, колекциите и фондовете на отделните галерии и тяхното дигитализиране. Целта е популяризиране на културно и историческото наследство на страната.

Осигуряване по законодателен път на медиен плурализъм и пълна прозрачност на собствеността на частните медии, за да бъде пределно ясно на обществото - кой и какви цели прокарва чрез тях. Публичен регистър на всичките им приходи.

Акцентите в програмата в сектор култура​
Като част от Европейския съюз, българската държава има ангажимент да защити своята национална културна идентичност и европейска принадлежност. Културата е заложена като основен приоритет и ценност в общия европейски проект на държавите членки на ЕС. Пред всяка официална държавна политика винаги стои редица от належащи предизвикателства (някои от които неотложни и непосредствени). Вследствие на това бюджетът, който се отпуска за култура, рядко може да се определи като удовлетворителен. В настоящия момент, от макроикономическа гледна точка, той е в рамките на статистическата грешка (0,5% от БВП с тенденция през 2021 г. да спадне до 0,4%). Истинското предизвикателство пред развитието на културния процес у нас, освен да се осигурят повече финансови средства, е да се открие начин как най-ефикасно да бъдат разпределени вече отпуснатите ресурси, за да могат да бъдат постигнати поставените цели.

I. Администрация и кадрова политика

Изготвяне на кадрови санитарни минимуми в културните институти с цел гарантиране на пълноценната работа в тях. Облекчена процедура при издаване на работни визи за привличане на кадри от чужбина с цел решаване на задълбочаващия се кадрови проблем, като с приоритет да са бесарабски българи, българи от западните покрайнини и всички етнически групи с българско самосъзнание. Създаване на експертна група в сферата на опазване на културноисторическото наследство за изготвяне на списък от обекти, нуждаещи се от спешна реставрация, консервация и социализация. Приоритетно финансиране на процеса по анализиране на материалните активи в МК. Сключване на междуинституционални и междуведомствени договори за сътрудничество. Информационно бюро за координиране на културната политика с всички национални и европейски институции. Изготвяне на единна база данни за развитие на българската култура, съобразена с европейската стратегия за развитие на регионите. Създаване на експертен екип към Министерство на финансите за финансов контрол и работа по програми за извънбюджетно финансиране в сферата на културата. Създаване на специализиран регистър на свободните артисти и частните организации в сферата на културата. Изработване на списък с критерии, които да гарантират финансиране от бюджета на МК. Създаване на регионални обществени съвети и регионално представителство на Националния институт за опазване и развитие на културно-историческото наследство. Задължителна стажантска програма за реализиране на кадри в сферата на културата, координирана със специализираните учебни заведения.


II. Финансова и законодателна база

Закон за авторското право и сродните му права, съобразен изцяло с изискванията на ЕС. Изготвяне на отделен закон за цифровото/дигитално съдържание на авторски продукт. Закон за меценатството съвместно с нов закон за даренията, разписан от Министерство на правосъдието. Нова методика за прилагане на Закона за културно-историческото наследство. Приемане на поправки и допълнения към правилника за избор на директори на културни институти. Прехвърляне на материални активи (напр. ДНА) от Министерство на отбраната към Министерство на културата. Създаване на програма за регионална културна политика съвместно с общинските институции с цел програмна и финансова координация. Преразглеждане на процеса, определящ процента за минимална работна заплата в сектора. Създаване на подробен класификатор към кодекса на труда за професиите в сферата на културата. Определяне на минимални цени на входните такси за посещения на културни мероприятия по региони. Пререгистрация на частните колекции от произведения на изкуството и археологически артефакти. Фиксиране на минимална работна заплата за бранша и делегиран бюджет за дейност. Регулиране процента на субсидиите за дейност, така че да се гарантира качеството на художествените продукции. Ревизиране и дигитализиране на материалната база на Министерство на културата с цел планиране на разходите за поддръжка и модернизиране. Преразглеждане на Закона за филмовата индустрия.


III. Художествено-творчески цели, свързани с развитието на културното наследство
Регионална и жанрова категоризация на културните институти в сферата на музикалните и сценични изкуства, както и на читалищата.

Изготвяне на национална карта на археологическите обекти и предвиждане на процедури по разкриването на нови с цел ясно планиране на приоритетите за финансиране. Създаване на културна програма, насочена конкретно към социалната и образователната система. Разкриване на нови пространства за култура чрез придобиване на подходящи за дейността държавни материални активи. Повишаване ролята на читалищата като уникални български институции, вписани в ЮНЕСКО, за добри практики в културно-образователните дейности. Национална стратегия за развитие на дейностите на МК зад граница чрез планирани участия в международни фестивали и други подобни прояви. Сключване на международни договори за осъществяване на културни проекти. Изготвяне на програма за международен културен обмен. Повишаване ефективността на българските културни институти в чужбина, съобразно с програмата на Министерство на външните работи. Цел: запазване на националната идентичност на българите зад граница и популяризиране на българските културни постижения.

Образование и наука
Промяна на подхода за финансиране „парите следват ученика“. Ще предложим официално одобрение и въвеждане на механизъм за финансиране, който гарантира еднакъв старт в качеството на образованието.

Усъвършенстване на начина и формата на външното оценяване. Промяна на съдържанието на учебните програми. Намаляване на административната тежест на педагогическите специалисти.

Връщане на ролята на науката като двигател за икономическото и обществено развитие. Тясна връзка между висшето образование и потребностите от специалисти в съвременното общество. Стратегическо планиране по научни приоритети.

Акцентите в програмата в сектор образование и наука
Образованието стои в основата на икономическия растеж на държавата и благополучието на обществото. В момента серия от порочни практики водят до ерозия на грамотността и унищожаване на авторитета на учителя и институцията. Случващото се намира на фона на увеличаваща се административна тежест. В ядрото на проблема „ниско качество“ са: делегираните бюджети, извеждащи на преден план бройката ученици, а не качеството на обучение; административните задължения, които отдалечават учителя от това да бъде учител; некачествените учебни програми, които се отразяват върху функционалната грамотност. Около тези водещи проблеми са формирани и много други, ето защо програмата ни залага на следните приоритети:

 

Кадрова политика, финансиране и администрация:

Атестации на всички директори в заварено положение
Промяна на статута на учителите чрез осигуряване на законова защита и наказателно преследване на деяния против тях
Категоризация на училищата спрямо броя ученици
Промяна на начина на финансиране
Въвеждане на единен електронен дневник за цялата страна, както и електронно досие за учениците
Намаляване на административната тежест чрез оптимизация на наредбата за приобщаващото образование, промяна на формата за провеждане на поправителните изпити и наредбата за оценяване
Финансиране на задължителни извънкласни дейности, синхронизирани с учебните програми по класове
Приемане на универсални, гъвкави вътрешни правила за институциите
Осигуряване на възможност за психологическа подкрепа във всяка образователна институция
 

Промяна на учебното съдържание. Извънкласни дейности и превенция:

Премахване на Национално външно оценяване (НВО) в 4-ти клас и замяната му с вътрешно изпитване
Промяна на учебните програми и ограничаване на броя на учебниците в общото образование
Включване на родителите като фактор във възпитателния процес
Определяне на две дати за Национално външно оценяване за 7 клас
Подчертаване на извънкласната дейност и уменията за
самостоятелност чрез сезонни, тематични лагери за учениците
Дигитализация на съдържанието на учебните материали за улесняване на обучението във виртуална среда.
Създаване на база данни със съвременни, специализирани аудио-визуални съдържания във връзка с учебните програми
Технологично обезпечаване за осигуряване на равен достъп до образование в условия на извънредни ситуации
Преразглеждане и оптимизиране на
Наредбата за условията и реда за осъществяване на закрила на деца с изявени дарби
 

Професионално образование:

Оценка и приоритетно обновяване на материалната база след извършване на икономически анализ на нуждите на държавата и на бизнеса
Разширяване на обхвата и повишаване на качеството на дуалното обучение. Подчертаване на връзката между образование и бизнес.
 

Специално образование

Реформа в специалното образование, съобразена изцяло със състоянието и способностите на учениците със СОП
 

Наука, иновации и развойна дейност, висше образование:

Насочване на финансирането за наука към националните приоритети
Промяна на начина за акредитация за специалности във ВУ
Създаване/Довършване на националната карта на ВУ в България
Подчертаване на практическата дейност чрез подобряване на връзките между ВУ и нуждите на бизнес и Държава
Оптимизиране и повишаване качеството на работа на кариерните центрове към ВУ
Извънбюджетно финансиране на образователни проекти в МОН по линия на партньорства със страни извън ЕС
Въвеждане на учебни програми на чужд език във ВУ

Опазване на околната среда
Подобряване качеството на атмосферния въздух и контрол на нивата на шум в населените места. Подобряване състоянието на почвите на територията на страната.

Подобряване управлението, състоянието и качеството на водите, както инфраструктурата и съоръженията на територията на страната.

Подобряване управлението на отпадъците и насърчаване на населението за повторната им употреба.

Акцентите в програмата в сектор опазване на околната среда
Нашата основна цел в управлението на околната среда е защитата на здравето и благосъстоянието на гражданите чрез развитие на модерна и устойчива икономика и поддържане на най-високите световни и европейски екологични стандарти. Политиката ни по отношение на всички компоненти и фактори на околната среда е да съответства на Зеления пакт и на Плана за действие на кръговата икономиката на ЕК и на целите на ООН за устойчиво развитие.

 

I. Въздух

Хармонизиране с Приложение II на Директива (ЕС) 2016/2284, в което са посочени намаленията на годишните антропогенни емисии за България:

Подобряване на информационната база за извършване на инвентаризация на източниците на замърсяване – битово отопление, транспорт, промишленост, селско стопанство и третиране на отпадъци и утайки
Въвеждане на нискоемисионни зони и зони с нулеви емисии за транспорта и битовото отопление в големите градове, вкл. адекватни механизми за подкрепа на социално уязвими жители
Засилено международно сътрудничество и участие в програми на Европейския съюз, свързани с качеството на въздуха и климатичните промени
 

II. Води

Подобряване на институционалната структура:

Привеждане на законодателната и нормативна база за управление на водите в съответствие с природните и антропогенните предизвикателства и при спазване на европейските директиви и Цел 6 за устойчиво развитие на водите на ООН (SDG 6)
Подлагане на обществено обсъждане създаването на Министерство на горите и водите (МГВ) с цел ефективно прилагане на интегрираното управление на водните ресурси и устойчиво управление на горите1
Модернизация на водния сектор:

Трансфер на иновативни технологии и съвременни съоръжения при проектиране на водостопански обекти, съобразени с местните условия и добрите практики
Подобряване модела на финансиране и управление на водния сектор:

Създаване на фонд за финансиране на проекти във водния сектор от такси, глоби, санкции, дарения и др.
Разработване и прилагане на система от икономически стимули и санкции за намаляване на загубите и подобряване разпределението на водните ресурси
 

III. Биологично разнообразие

Опазването на биологичното разнообразие и екосистемите в България е една от основните ни цели, като стремежът ни е да се подобри състоянието на всички застрашени екосистеми и животински и растителни видове:

Чрез собствено финансиране и с помощта на Структурните фондове, Кохезионния фонд и Плана за възстановяване и устойчивост на ЕС осигуряване на достатъчен ресурс за изследвания, опазване на наличното биологично разнообразие, разширяване на съществуващата мрежа от защитени територии и защитени зони, усъвършенстване на законите за защита на биологичното разнообразие
Съгласуване на всички секторни политики, които оказват влияние на околната среда, с политиките по опазване на Природата. Дейностите трябва да отговарят на всички изисквания и цели на европейското екологично законодателство, включващо въвеждането на иновативни технологии и принципа на кръговата икономика
Прилагане на концепцията за екосистемните услуги (ЕсУ) с цел предоставяне на множество услуги от взаимосвързани екосистеми в полза на хората
 

IV. Почви

Осигуряване използването на почвите и тяхната защита да става по начин, който да съхранява тяхната способност да изпълняват следните функции: продуктивна, осигуряваща производство на храни и биомаса; буферна, носеща филтрираща, пречиствателна способност по отношение на дрениращите води; екологична, свързана с кръговрата на веществата в биосферата и опазване на биоразнообразието:

Преструктуриране на земеделието и специализация на отделните региони за отглеждане на подходящи култури при оптимални условия, свързани с техните изисквания, и в съответствие с наличните агроклиматични ресурси
Изграждане на мониторинг на водните запаси в почвата и възстановяване на хидромелиоративната мрежа, адаптирана към климатичните промени за поддържане на оптималната влажност на почвата
 

V. Отпадъци

Продължаване интегрирането на нови, устойчиви от екологична и икономическа гледна точка модели, където от битовите отпадъци да се отделя всичко, което може да се оползотвори и рециклира, за да се превърне в енергия, в суровина за индустрията, в компост за растенията, а в новоизградените регионални депа да се депонират минимални количества отпадък:

Преразглеждане на Закона за управление на отпадъците и наредбите с цел подобряване управлението на отпадъците вкл. по-строго съблюдаване на принципа „замърсителят плаща“ и по-строги наказателни санкции за нарушителите
Завършване изграждането на инфраструктурата за рециклиране и компостиране на битови отпадъци във всички регионални сдружения за управление на отпадъците и завършване рекултивацията на всички закрити общински депа за битови отпадъци, прилагане на Националния план за управление на отпадъците 2021-2028
 

VI. Климат

Намаляване уязвимостта на засегнатите сектори от климатичните промени:

Преразглеждане на мерките за адаптация към негативните въздействия от изменението на климата по сектори и тяхното приоритизиране
 

VII. Шум

Увеличаване на експертния капацитет за определяне на здравния риск от шума, както и на информираността на обществеността на общинско ниво за здравния ефект от намаляването на шума в околната среда:

Използване на експертни екипи от медици и еколози при разработването на вредните здравословни въздействия от шума чрез съотношението „доза-въздействие
Подобряване на информационната система за шума в околната среда на общинско ниво
 

VIII. Радиация

Намаляване на радиоактивния риск за здравето на хората и околната среда въз основа на оценката на актуалното замърсяване на въздуха, водите и почвите посредством иновативни методи на изследване и съвременни технически решения за ограничаване:

Периодично актуализиране на радиационната обстановка на закритите обекти за добив на уран в България и прилежащите райони. Оценка на влиянието на повишената радиоактивност в тези райони върху жителите на съседните селища
Прилагане на съвременни експресни методи за обследване на обширни терени с повишена естествена и техногенна радиоактивност. Изготвяне на атлас за техногенно замърсените райони в България
Изготвяне на проекти и осигуряване на финансов ресурс за ограничаване на радиационното замърсяване на питейните води и земеделските почви
 

1* Около 85% от вътрешния повърхностен воден отток се формира в горски водосбори.

Отбрана и въоръжени сили
Укрепване на отбранителните способности на Въоръжените сили и Българската армия за осигуряване на надеждна защита на суверенитета и териториалната цялост на Република България.

От ИТН сме убедени, че поддържането на стабилна и надеждна отбрана в интерес на обществото е условие за нашата независимост и национална сигурност.

Задълбочаване на професионализацията на Въоръжените сили и Българската армия. Професионализацията и превъоръжаването на армията са условията, които осигуряват изграждане на модерни и високотехнологични въоръжени сили с подготвен и обучен състав, оптимална организационна и функционална структура, устойчива и ефикасна система за командване и управление, както и развита военна наука.

Военнослужещите и цивилни служители в отбраната са важен и самостоятелен приоритет в политиката за отбрана на ИТН. Грижата за качеството на живот на личния състав и техните семейства трябва да се издигне на равнище, което да осигури пълна отдаденост по време на военната служба.

Акцентите в програмата в сектор отбрана и въоръжени сили
Има такъв народ има ясна и последователна позиция за отбраната на страната. Тя е ключов фактор за отстояване на националните интереси в условията на непрекъснато влошаване на средата за сигурност и разломни геополитически противоречия.


Войната в Украйна подкопава системата на европейската сигурност, принципите на международното право и води до непреодолими трудности за постигане на решения, основани на политическия диалог и взимното доверие.


Значително се повишава заплахата за мира и стабилността на Европейския континент, а нарастването на геополитическото значение на страната ни увеличава предизвикателствата за собствената ни национална сигурност и отбрана.


България е трайно позиционирана в НАТО и ЕС. В този смисъл ние считаме, че поддържането на надеждна и резултатна отбрана с модерни и високотехнологични въоръжени сили е фундамент на отбранителната политика, а принадлежността ни към системата за колективна отбрана е условие за нейната ефективност.

 

Основните принципи на отбранителната ни политика са:
гарантиране на външната сигурност и териториална цялост на Р. България чрез непрекъснато развитие на националните отбранителни способности, интегрирани в системата за колективна отбрана на НАТО в условията на съюзната солидарност и пълна покрепа за защита;
повишаване на ефективността на стратегическите ни партньорства, осъществяване на действен принос към колективното военно планиране и активно участие в общата политика за сигурност и отбрана на ЕС;
задълбочаване на професионализацията на въоръжените сили.
адекватно финансиране на отбраната в контекста на цялостното и балансирано развитие на страната без изкуствено противопоставяне на отделните сектори от икономическия, финансов и социален живот.
 

Военнослужещите и цивилните служители са основата на отбраната. Осигуряването им с всичко необходимо за работа, подготовка и качество на живот е основния ни приоритет. Ще гарантираме устойчиво нарастване на възнагражденията и цялостно издигане на социалния статус на личния състав за пълната му отдаденост и енергия в службата за защита на отечеството.

 

Нашите основни приоритети са:
Приемане на финансово осигурена Инвестиционна план-програма за придобиване на високотехнологично въоръжение и бойна техника с цел постигане на нови отбранителни способности и изграждане на оперативно съвместими Въоръжени сили за отбрана на страната и защита на националната сигурност в условията на постоянно нарастващи заплахи за мира и стабилността в Европа и света с основни акценти:
преодоляване на изоставането по отношение на придобиването на допълнителна техника и способности, осигуряващи функционирането и бойното използване на новите самолети и кораби по изпълняваните договори за модернизация на Военновъздушните и Военноморски сили;
незабавно стартиране на проекта за модернизация на Сухопътните войски;
ускорено изпълнение на проектите по инфрастуктурата за приемане на новите самолети и кораби;
осигуряване на достатъчно финансови ресурси за поддържане на съществуващото въоръжение и техника с цел недопускане на загуба на способности за контрол на въздушното и морско пространство на Република България;
поддържане и модернизиране на наличната бойна техника по стандарти за оперативна съвместимост до закупуване на нова основно от българския военно-промишлен комплекс;
подкрепа на националната наука и индустрия и използването и в интерес на Въоръжените сили и отбраната на страната;
активно включване в процесите на НАТО за засилване на технологичното предимство и стимулиране на иновациите в отбраната. Използване на възможностите на агенциите на НАТО и ЕС в областта на комуникациите, инвестициите и придобиването за изграждане на нови национални отбранителни способности;
преимуществено изпълнение на целите за способности, които формират приноса на страната ни към колективната отбрана;
развитие на способностите за киберзащита и киберотбрана с цел гарантиране на функционирането на критичната инфраструктура и ключовите сектори на националното стопанство, както и осигуряване на стабилност на държавното управление и устойчивост на ръководство на Въоръжените сили при умишлено въздействие.
извличане на поуки от развитието на конфликта в Украйна, включително изводи и оценки от използването на високомобилни формирования, прилагането на гъвкавост и децентрализираност на решенията в рамките на системата за командване и управление, които допринасят за успешното водене на бойните действия и способностите за осигуряване и поддръжка, поддържат критичните способности в условията на повсеместно и действено разузнаване и формират лидерски качества, като решаващ фактор за успеха.
налагане на перспективни технологични решения като изкуствен интелект и дронове;
изграждане на учебно-материалната база на ВС и БА на качествено ново равнище в съответствие с целите на инвестиционната План-програма. Разширяване на възможностите за използването и включително за патриотично възпитание на подрастващите и издигане престижа на военната професия. Придобиване на модерна индивидуална екипировка за личния състав, отговаряща на условията на съвременните бойни действия.
Поставяне на хората в отбраната в центъра на развитие на Въоръжените сили, инвестиране в тях, подобряване на условията на труд, възстановяване на социални придобивки и повишена грижа за техните семейства за осигуряване на увереност в тяхното бъдеще.
изграждане на професионална и привлекателна система за привличане, набиране, подбор, обучение, развитие и задържане на военнослужещите;
нов подход за мотивация чрез въвеждане на въздействащ социален пакет и справедливо възнаграждение за по-високо качество на живот в съответствие с риска на военната професия като важен елемент за поддържането на войсковия дух и мотивацията;
промяна на механизма за определяне на основното месечно възнаграждение, като основният му размер се определя на базата на заложен коефициент спрямо минималната работна заплата (МРЗ);
ежегоден преглед и актуализиране на списъка и размера на допълнителните месечни възнаграждения по различните сектори и направления на служба и квалификация;
намаляване на жилищната криза за служителите на Министерството на отбраната чрез публично-частно партньорство за изграждане на нови жилища;
подобряване на военната инфраструктура чрез ремонт на сградния фонд за подобряване на условията на труд и осигуряване на общежития и семейни жилища за военнослужещи, които нямат такива;
осъвременяване на кадровата политика, преглед на образователните стимули, въвеждане на система за обучение и квалификация през целия период на служба и разработване на по-добра система за адаптация на военнослужещите при напускане поради пределна възраст и изпълнение на договора. Прозрачност на кариерното развитие и издигане в службата на основата на квалификация, показани качества и постигнати резултати.
Видимост в разпределението и разходването на материалния и финансов ресурс в Министерството на отбраната.
непрекъснат финансов и технически контрол при реализиране на проектите за модернизация. Редовен отчет за изпълнение на сроковете, разходване на финансовите средства и подготовка на инфраструктурата за експлоатация на новата бойна техника и въоръжение;
усъвършенстване на процеса на планиране, програмиране, бюджетиране и изпълнение на програмите в Министерството на отбраната. Елиминиране на субективното вмешателството при усвояване на планираните средства;
анализ на функционирането на модела за делегиране на права на командирите и началниците.
Цялостен критичен преглед на нормативната база в областта на отбраната с фокус върху:
промени, позволяващи ускоряване на процедурите, свързани с модернизацията на Въоръжените сили и поддръжката на наличното въоръжение и техника;
промени на нормативната база и създаване на условия за преодоляване на некомплекта от личен състав и издигане на престижа на военната професия.
промени, които могат да разширят възможностите за професионална служба в Българската армия при спазване на доброволния принцип за комплектоване;
Усъвършенстване на структурата и организацията на работа на администрацията и повишаване компетенциите на военните и цивилни служители чрез:
извършване на функционален анализ на МО и структурите му с цел тяхното модернизиране и оптимизиране;
преглед на функционирането на интегрирания модел за работа на централната администрация на МО;
ускорена цифровизация и одит на информационните системи и потоци на МО и тяхната сигурност.
Разгръщане на пълния капацитет на Въоръжените сили за защита на българските граждани при бедствия и аварии, нарушено функциониране на институциите и снабдяване, медицинска евакуация, овладяване на миграционен натиск и противодействие на терористични заплахи.
Предприемане на практически мерки за подобряване на сътрудничеството с организацията на ветераните и военнопатриотичните съюзи в издигане на ролята им в обществото като организации за родолюбие и възпитание на подрастващото поколение и младежта. Оказване на постоянна подкрепа на ветераните, военноинвалидите, военнопострадалите и техните семействата, както и на семействата на загиналите при военна служба и в операции по поддържане на мира.

Правосъдие
Свикване на Велико народно събрание за промяна на формата на държавно управление.
Свикване на Велико народно събрание за промяна на формата на държавно управление от Парламентарна република в Президентска република. Сегашната организация на политическата система не е ефективна и това налага тя да се промени цялостно.

Осъществяване на реална Съдебна реформа.
Осъществяване на реална съдебна реформа чрез структурни промени в начина на управление на съдебната власт. Създаването на два отделни органа на управление – Висш съдебен съвет и Висш прокурорски съвет е гаранция за независимостта на съда и прокуратурата. Усъвършенстването на правилата за назначаване и кариерен растеж в Съдебната система са гаранция за обективност на правораздавателната дейност.

Защита на правата и законните интереси на гражданите и бизнеса чрез необходимите затова промени в законодателството.
Защита на правата и законните интереси на гражданите и бизнеса чрез необходимите за това промени в законодателството – усъвършенстване на правилата за произвеждане на изборите и пряката демокрация; въвеждане на нови ефективни механизми за защита от незаконосъобразни действия на администрацията; създаване на правила за обявяване на фалит от физически лица и др.

Акцентите в програмата в сектор правосъдие
I. Реализиране на реална структурна реформа в съдебната система

Основните мерки за постигане на целта са, както следва:

Цялостна реформа в структурата на управление на Съдебната власт. Независимостта на Съдебната власт определя като независими и Съдът и Прокуратурата като нейни подсистеми. Това позволява създаване на два отделни органа за управление – Висш съдебен съвет (ВСС), орган за управление на Съда и Висш прокурорски съвет (ВПС), орган за управление на Прокуратурата. Съставите на двата управленски органа се формират само от представители на съответната подсистема – ВСС включва само съдии, а ВПС само прокурори и следователи. Запазва се принципът, че структурата на Прокуратурата следва тази на Съдилищата. И в двата управленски органа няма да има квота от Народното събрание.
Пряк избор от гражданите на Главния прокурор и създаване на ефективни механизми за разследване при извършено от него престъпление.
Създаване на ефективни механизми за разширяване на контрола на ВСС и Висшия прокурорски съвет.
Промяна в начина за избор на председателите на ВКС и ВАС, което да осигури прозрачност и състезателност в избора на висшите магистрати.
Ясни правила и контрол при назначенията в Съдебната система.
 

II. Промени в Изборния кодекс и правилата за пряка демокрация, които да осигурят лична политическа отговорност, отчетност и прозрачност, както премахване на ограниченията за пряко участие на гражданите в държавната власт и местното управление, както следва:

Изработване на мажоритарна избирателна система с абсолютно мнозинство в два тура за избори за народни представители, в т.ч. райониране на база последното преброяване, равни едномандатни изборни райони, определяне на границите на изборните райони;
Премахване на ограниченията за осъществяване на референдуми, както и изготвяне на промени в нормативната уредба, които да допринесат за осигуряване на работеща пряка демокрация на национално и местно ниво.
 

III. Бързина и прозрачност в съдебните производства, осигуряваща подобряване на правораздавателната дейност:

Разширяване на обхвата на електронното правосъдие, което да осигури бързина и ефикасност в гражданския и административния процес.
Подобряване на организацията за електронно призоваване, за електронно подаване на документи до съда, за регулярно и пълно попълване на информацията в Единен портал за електронно правосъдие и за публичността на протоколите от откритите съдебни заседания.
Осигуряване спазването на задължителни срокове за произнасяне.
 

IV. Промени за осъвременяване на законодателството, с оглед постигане на ефективен и справедлив процес и защита на правата и законните интереси на гражданите и бизнеса, чрез:

Усъвършенстване на защитата при причиняването на вреди от незаконосъобразни действия на държавната администрация чрез въвеждане на специална хипотеза на института на „мълчаливото съгласие“ в АПК. Тя ще обхваща случаите, когато има влязло в сила решение на съд, с което се постановява незаконосъобразност на административен акт, а административният орган бездейства в определения от закона срок. След изтичане на срока това бездействие ще се счита мълчаливо съгласие за издаване на акта. За да се изключи възможността за недобросъвестно поведение, институтът на „мълчаливото съгласие“ ще е приложим при описаните условия само за актове, чието издаване е при обвързана компетентност.
Промени в Закона за отговорността на държавата и общините за вреди и Закона за държавния служител, които да осигурят възможност и допустимост на искове срещу длъжностните лица за незаконосъобразните им действия, както и търсене на персонална отговорност за такива действия;
Промени, насочени към защита на интересите на гражданите и бизнеса чрез въвеждане на добри практики с изменения в Заповедното производство, Закона за частните съдебни изпълнители, Закона за адвокатурата, Търговския закон, Семейния кодекс и други нормативни актове, кореспондиращи с актуалните нужди на гражданите и бизнеса.
Подобряване на достъпа до правосъдие чрез ревизиране на размера на държавните такси.
Създаване на правна рамка за въвеждане на несъстоятелност на физическите лица.
Въвеждане на съдебен контрол върху актове на прокуратурата, засягащи пряко правата на гражданите;
 

V. Съществени промени при разходване на публични средства – необходими промени в процедурата при провеждане на обществени поръчки, които ще допринесат за пълна прозрачност и отчетност, а именно:

Подобряване на системата за управление и контрол на обществените поръчки за постигане на по-висока ефикасност в разходването на бюджетните средства и елиминиране на корупционните практики: обжалваемост на всички процедури, както и напълно функционираща система за електронни обществени поръчки.
 

VI. Усъвършенстване на наказателното законодателство и на механизмите за противодействие на корупцията чрез:

Декриминализация на състави в Наказателния кодекс, които са загубили значението си поради различните обществено-политически и икономически отношения, установени с Конституцията на Република България от 1991 г. – правова държава с гражданско общество и принцип на свободна стопанска инициатива; 
Премахване на дублирането на състави на престъпления със състави на административни нарушения;
Широко обществено обсъждане относно необходимостта от изготвяне на изцяло нов Наказателен кодекс с участието на съдии, прокурори, следователи, разследващи органи, адвокати, представители на гражданското общество и представители на научната общност.
Приемане на Кодекс за поведение на лицата, заемащи висши държавни длъжности, с ясни насоки относно конфликтите на интереси и други въпроси, свързани с почтеността (контакти с трети страни, подаръци и други облаги, спомагателни дейности, договори с държавни органи, ограниченията след наемане на работа и т.н.).
Създаване на ясни правила за координацията и взаимодействието между Националния съвет по антикорупционни политики и Комисията за противодействие на корупцията и отнемане на незаконно придобито имущество.
 

VII. Промени в държавнополитическото устройство чрез:

Промяна във формата на държавно управление от парламентарна република в президентска република;
Въвеждане на възможността за пряка индивидуална конституционна жалба;
Въвеждане на пряк избор на Омбудсмана на Република България;
Незабавно попълване на квотите на Народното събрание във всички независими регулаторни и контролни органи;

