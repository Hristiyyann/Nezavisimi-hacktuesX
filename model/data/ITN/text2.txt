ПГ на „Има Такъв Народ“ уважиха 63-ия Национален празник на Кувейт
През миналата седмица, част от ПГ на „Има Такъв Народ“ присъстваха на тържествения прием на Кувейтското посолство, по повод 63-ия „Национален празник на страната“ и 33-ия „Ден на освобождението“.

Сред гостите на приема бяха Цветан Предов (в качеството си на председател на групата за приятелство с Кувейт към НС), Тошко Йорданов, Александър Вълчев, Станислав Богдански, Павела Митова, както и експертите на ИТН – Анета Велкова и Петя Димитрова.

Поканата към народните представители на ИТН бе от Извънредния и пълномощен посланик на Държавата Кувейт в Република България – Н.Пр. г-н Гази Хамед Алфадли.

След 2019 г. той нe е бил посещаван официално от народни представители, нито в посолството на Държавата Кувейт, нито е бил канен в Народното събрание на Република България.

Първото посещение от страна на ПГ на „Има Такъв Народ“ е на 20.12.2023 г., по повод поднасяне на съболезнователна нота на Кувейт, във връзка с кончината на емира на страната.

Председателят на ПГ на ИТН – г-н Тошко Йорданов и г-н Цветан Предов (като председател на групата за приятелство с Кувейт към НС) имаха възможност да разговарят с Н.пр. г-н Алфалди.

ПГ на „Има Такъв Народ“ ще започне възстановяване на двустранните дипломатически и търговски отношения с Държавата Кувейт с официална визита в Народното събрание.