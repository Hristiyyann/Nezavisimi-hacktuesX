“Ако утре има десант на руски войски във Варна и ние трябва да пренесем 100 броентранспортьора, 3 месеца ли ще ни трябват?” С тези думи депутатът от “Продължаваме Промяната – Демократична България” Ивайло Мирчев разкритикува в интервю за сутрешния блок на БНТ забавянето от Министерството на отбраната на предоставянето на старата неизползвана техника от МВР, за която парламентът взе решения преди три месеца. 

Мирчев обяви, че Националният съвет на “Да, България”, на който той е член, вчера е взел решение да поиска отчет в парламента от Министерството на отбраната за военно-техническата помощ за Украйна. “Дали Тодор Тагарев или някой администратор, но вече 3 месеца не можем да превозим 100-ина БТР-а. И не е поради липса на средства, те са над 300 000 евро и се плащат от партньорски страни. Освен това Европейският фонд за мир или САЩ ни компенсират заради тези БТР-и. Не мисля, че проблемът е в министър Тагарев, той е логистичен”, каза депутатът, който е член на парламентарната комисия по отбрана. 

По думите му освен това можем да помогнем на Украйна с много снаряди, които са с изтичащ срок и трябва да бъдат утилизирани, което означава допълнителни разходи, а на тяхно място така или иначе трябва да се купят нови. А руският пробив при Авдеевка е заради липсата на въоръжение.

Политикът от ДБ предупреди, че режимът на Путин убива не само политическите си опоненти, а всички, които са неудобни за властта му, включително такива като журналистката Ана Политковская. Поради страх от тази смазваща власт в Русия не е останала критична маса от хора и тя няма да може изведнъж да се демократизира. “Трябва всички да си даваме сметка, че Русия е опасност, а за съжаление у нас има много хора, които са готови да посрещнат Путин с хляб и сол”, каза Мирчев. 

Според депутата от ПП-ДБ трябва да се стигне до политическото ниво на влияние при разкритията около Мартин Божанов-Нотариуса. А временната парламентарна комисия не просто да посочи двама-трима магистрати и “да изгорят” двама-трима следователи. “Трябва всички магистрати да излязат и да кажат какво знаят и да видим кое е най-високото ниво, до което можем да стигнем. Прокуратурата все още не е във фазата, която може да свърши нещо, затова ще се опитаме в Народното събрание да го свършим”, каза Ивайло Мирчев. И предупреди, че промените в съдебната система няма да станат толкова бързо – има да се приемат промени в Закона за съдебната власт, да се избират нови Висш прокурорски и Висш съдебен съвет. Но пък до вчера сме имали “желязна схватка” в съдебната власт, когато например спецпрокуратурата и спецсъдът са можели “да опраскат” всекиго.

Според Мирчев вътрешният министър Калин Стоянов трябва да отговори дали когато е оглавявал ГДБОП от службата е изтичала информация, както твърди депутатът и бивш вътрешен министър Бойко Рашков. По думите му обаче Стоянов е свършил много работа за влизането ни в Шенген и за предоставянето на БТР-ите, но мотивите, с които ПП-ДБ поиска оставката му за полицейското насилие в протеста срещу футболния съюз остават.

Депутатът напомни и за законопроекта на своята формация за бодикамерите на полицаите, които ще имат и превантивен ефект. С тях ще може да се намали корупцията, да не бъдат пускани да шофират дрогирани водачи, хората няма да могат да набеждават полицаите, а полицаите ще се въздържат от нерегламентирано насилие. Тепърва ще се уточнява колко време и как ще се съхраняват записите от тези камери, но не трябва единствено МВР да може да ги проверява. 

Според депутата от ПП-ДБ ротацията трябва да се проведе така, както е договорена. Той е убеден, че на 6 март премиерът Николай Денков ще подаде оставка, но оттам нататък политическите лидери имат различни инструментариуми как да продължи нататък управлението. По думите му, идеята за съвместяване на постовете премиер и външен министър е “доста екзотично решение” и в Европа няма такова съвместителство.Но напрежението е резултат от това, че проблемът е станал публичен и Денков и Мария Габриел трябва сами да го решат. 

Ивайло Мирчев съобщи, че още не е взето решение дали ПП-ДБ ще се явят като обща коалиция на изборите за европейски парламент и че разговорите за това вероятно скоро ще започнат. Партията му “Да, България” обаче е взела решение да излъчи своите кандидати чрез вътрешни избори, проведени