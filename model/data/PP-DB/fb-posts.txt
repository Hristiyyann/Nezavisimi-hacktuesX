 Благомир Коцев: Трябва да е ясно, че това не е бюджетът на администрацията, нито на Общинския съвет. Това са парите на варненци.
Надявам се в бъдеще дискусиите да са по-зрели, защото децата порастват без право на избор и са принудени да живеят с последиците, завещани им от възрастните.

 56 лекарства за хипертония, аритмия и други сърдечносъдови заболявания ще се поемат изцяло от Здравната каса и ще бъдат безплатни за пациентите.
Включени са всичките лекарствени форми, които се намират в аптечната мрежа.

Министерството на регионалното развитие и благоустройството е един от най-големите публични инвеститори в обществени блага, които подобряват благосъстоянието на нацията – автомагистрали, републикански и общински пътища, улична мрежа, водоснабдителни и канализационни мрежи и съоръжения, саниране на административни, търговски и жилищни сгради, както и благоустройствени дейности.

Акад. Николай Денков в студиото на "Панорама": Аз съм дълбоко убеден, че в България има изключително много и добре подготвени, и морални хора. Това, което виждаме в момента, е резултат от една негативна селекция, в която са изплували тези, които са "послушни".

Васил Терзиев: "Нови 57,9 млн. лева добавяме в София към инвестициите в училища и детски градини, този път по Програмата за изграждане, пристрояване, надстрояване и реконструкция на детски ясли, детски градини и училища 2024-2027 на Министерство на образованието и науката."
 Вижте още за инвестициите в образование за Столична община в първия коментар.

 Kiril Petkov: "Заедно сме по-силни, заедно сме по-знаещи, заедно сме по-можещи и България може да бъде една красива европейска страна не толкова далеч в бъдещето, ако продължим със систематичния си подход, който постигнахме последните няколко години."
Вижте цялата реч на съпредседателя на "Продължаваме Промяната" по време на Националната конференция на "Да, България!".

Вижте отчета на #кабинетДенков и най-важното, което трябва да знаете за това правителство

Днес премиерът акад. Денков, вицепремиерът Мария Габриел и министрите ще отчетат работата на #кабинетДенков за първите 9 месец

Всеки ден през изминалите 9 месеца работихме усърдно в изпълнение на три големи цели: максимално добри условия за развитие на елитния спорт, достъпен спорт за всички в България и да спрем източването на парите за спорт“. Това заяви министърът на младежта и спорта Димитър Илиев в публичен видео отчет за извършеното от екипа му в рамките на правителството на акад. Николай Денков.
 Илиев акцентира, че в среда на наследени проблеми и множество атаки, ръководството на ММС е работило при пълна публичност и прозрачност. „Внесохме стабилност в системата. Увеличихме финансирането и въведохме драконовски мерки за контрол на федерациите. Осигурихме рекорден бюджет за централите по олимпийските спортове – близо 43 милиона лева за 2024 г. Така атлетите ни ще се фокусират единствено върху спечелването на повече медали за България на Летните олимпийски игри в Париж“, изтъква министърът на младежта и спорта. Важен знак за подкрепата от страна на ММС към българските спортисти е увеличението с 27% на месечните средства за подготовка и възстановяване на атлетите с олимпийски квоти.
 „Въведохме за пръв път в България премии за младите елитни спортисти. Досега за медалите на световни и европейски първенства те не получаваха нито лев. От тази година за първо място на световно първенство младите ни шампиони ще получават по 20 000 лева, а на европейско – 10 000 лева. Те са нашето бъдеще, продължаваме активно да работим за тях“, категоричен е Димитър Илиев. От първия ден на встъпването в длъжност екипът му застава твърдо зад позицията, че няма втора категория спортисти. В този контекст бяха изравнени премиите за параолимпийците с тези за призьорите на олимпийските игри.
 Близо 5 милиона лева са одобрени тази година за финансиране на неолимпийските спортове. Средствата ще достигнат до рекорден брой федерации – 25, се отбелязва още в отчета пред обществото.
 „Връщаме престижа на треньорската професия. С 15% увеличихме възнагражденията на треньорите и техните екипи във всички спортове“, добави министър Илиев. В ход са също нови програми, двойно повече са осигурените средства за ученически и студентски спорт. Екипът на ММС работи активно с младите хора и начерта конкретни мерки, за да бъде България още по-добро място за развитие и просперитет.
 Въведени бяха мерки за прозрачност, отчетност и контрол както в министерството, така и за федерациите, за да отива всеки лев от бюджета в спорт. „С ясни и категорични критерии слагаме край на изтичането на пари при „наши хора“ без резултат“. За 9 месеца успяхме да положим добри основи. Има още много важни неща, които да свършим за българския спорт“, каза още Димитър Илиев.