Ако ППДБ подпишат коалиция с ГЕРБ, това е краят им
"По-добре е от сглобка да отиваме към разглобка. По-добре е за България, защото тази сглобка се направи от страх и от алчност. Страхът на Борисов от търсене на отговорност и възмездие от това, което е правил по време управлението на България, от Магнитски   и алчността за постове и пари. ПП-ДБ го препраха, спасиха му имунитета, както се говореше в записа и започнаха заради алчността си да делят постове и власт. Девет месеца само скандали за позиции. Разбира се не липсва и корупция. Имаше списък с приближени фирми, които трябва да усвоят парите от Плана за възстановяване и устойчивост. Или случая в НЗОК, където имаме управител и подуправител в оставка, тъй като се скараха в зала кой е по-корумпиран от двамата" Това заяви лидерът на БСП Корнелия Нинова в "Неделя 150" по БНР.

Тя обясни, че сегашната агония трябва да бъде умножена по над 20, след като става дума за избора на регулатори, ВСС и главен прокурор. "За всичко това очаквайте скандали. Тук залогът е още по-голям, защото чрез тях в следващите 5-10 години ГЕРБ и ППДБ искат да си гарантират спокойствие и пари. Тази агония трябва да приключи. Алтернативатa е промяна на цялостния модел на управление на ГЕРБ. Това още през 2017-та сме заявили, че представлява паралелна държава и задкулисие. За съжаление ПП-ДБ предадоха стотици хиляди избиратели и се върнахме в изходна позиция от протестите  2020-та година. Алтернативата е да се съберем хора, които сме доказали в годините, че искаме истинска промяна и да започнем да го правим. Трябва да се мине през избори. В сегашния състав на НС не е възможно това да стане, защото промяната и мафията се прегърнаха. Не е възможно БСП да влезе в сговор или договорки с такова мнозинство. Ние сме единствените, които не предадохме избирателите си, единствените непрегърнати и убити от Борисов. Защото всяка партия, която е прегърнал , той е унищожил. Къде са Атака, НФСБ, ВМРО, АБВ, Воля, РЗС, България на гражданите и др?Употребени от Борисов и унищожени”, обобщи председателят на социалистите и бе категорична, че няма как БСП да бъде употребена за целите на задкулисието и паралелната държава. Нинова уточни, че ако подпишат коалиция с Борисов - това ще е краят на ПП-ДБ.

" Градската организация и  общинските съветници и Иван Таков не са едно и също.  Градсата организация са членовете на партията. Ние се разграничихме от съветниците, защото сме принципни и не влизаме в такива договорки. Общинските ни съветници предадоха избирателите, които ги изпратиха там да променят модела ГЕРБ. Да подкрепиш на комисията за борба с корупцията в СОС г-н Хекимян, който трябва да пребори корупцията на Фандъкова и Борисов е перфектен пример за задкулисие и договорки. Затова и ръководството се разграничихме и организираме в момента пълен цикъл отчети и избори. Това означава, че всеки социалист ще гласува, ще предлага нови ръководства на районните организации в София и на Градския съвет. Никой  не е наказан и изключен, както направиха еднолично Възраждане. Нито както еднолично Борисов обезглави софийската и варненската си организации.При нас абсолютно демократично и свободно ще гласува всеки член на партията в София и ще си изберат ръководство. Бяха необходими 31 гласа, а ГЕРБ и ПП имаха 40 гласа. Въпросът е защо представителите на БСП в СОС се включиха", отговори на въпрос  лидерът на БСП за общинските съветници на партията, които в СОС са предали надеждите на своите избиратели.

 Във вътрешно партийната битка през последните години става въпрос за изчистване на задкулисието и зависимостите вътре в БСП, за да имаме право да изчистим и държавата. Мнозина от тези хора т. нар. вътрешна опозиция  са на хранилката на ГЕРБ от 10 години. Кой с дупката във Варна, кой със зареждане на горива в цялата страна, кой с обществени поръчки. Нашите евродепутати половината от времето отделят, за да плюят по БСП - колко е слаба партията, как се разпада, а в другата половина от времето се молят пак да ги издигнем. Що за политическа шизофрения и липса на доктойнство.На въпрос за подготовката за евроизборите, Нинова отговори "Ние сме единствените в момента, които се занимаваме с европейска политика. Единствените, които приехме платформа какво ще правим в Европа, когато изпратим наши хора. Текат събрания и предстоят конференции."

"Тогава, когато е прав Радев го подкрепяме - ветата му в парламента, когато вдигна юмрука бяхме първи на площада. И го критикуваме, когато не е прав - например договора с Боташ, масовите уволнения в служебния кабинет, както и корупцията и пътя на Копринков в служебните кабинети. Ние сме категорични и с корупцията ще се борим винаги, където се появява. Президентът направи няколко партии и публично ги подкрепи. Къде е сега единия му проект" Българаски възход".Той създаде и ПП, които в момента управляват с ГЕРБ. От вдигнатия юмрук и призива мутри вън остана сваления юмрук и мутри обратно вътре.Това ли е смисъла на политиката? Опитът на президента с негови партии не сочи добри резултати за държавата. Не мисля, че нова партия на президента би дала нещо различно", каза в заключение Корнелия Нинова.