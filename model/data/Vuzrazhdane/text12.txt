“Гледах отчета на министър-предателят и неговият кабинет. Понеже съм член на Комисията по външна политика, още от първото ми избиране за народен представител в 47-мото Народно събрание, няма как да не обърна внимание на провалът на сглобката точно във външната политика”, написа във “Фейсбук” профила си народният представител от “Възраждане”, Ангел Георгиев.

 

В публикацията си той посочва, меко казано спорните “постижения” на Мария Габриел, в стратегически важната сфера на външната политика, а именно – до средата на месеца новият кабинет щял  да създаде текст на първата външнополитическа стратегия на България, която да се приеме до юни месец. Защо това не бе направено през изминалите 9 месеца, остава загадка. Като министър на външните работи, водещо за Мария Габриел е било отстояването на националните приоритети във външнополитически план и то с конкретни ползи за българските граждани.

 

“От срещите ми с граждани мога да ви уверя, че те не са усетили такива, напротив. Успех било и частичното приемане в Шенген. Тя гарантира, че Министерство на външните работи ще продължи да подпомага усилията, свързани с еврозоната и с присъединяването към ОИСР. Не е ясно какво ще получим реално от това членство, но ще плащаме членски внос.

 

България станала лидер в региона и в ЕС, по отношение на кризисната дипломация. Как точно, остава ние да гадаем.

 

Още по-интересни и феноменални са обаче успехите на самият Денков: Незаконното рязане с флекс на Паметника на Съветската армия ; Визитата на украинския президент Володимир Зеленски у нас. Ръкостисканията на Денков с Урсула фон дер Лайен, Макрон, Столтенберг, Зеленски, речта му пред Европейския парламент (която бе пред празна зала!).

 

Нека, обаче да погледнем,  реално какви ги надроби тандемът Денков-Габриел: Безпрецедентна, пълна, 100% загуба на национален суверенитет. Такъв перфекционозъм в обслужването на чужди интереси, никой досега не е постигал. Превърна България в тотална украинска колония,  вследствие на пълна загуба на българския суверенитет. Досега бяхме колония на САЩ, но управляващите достигнаха нови дъна и ни превърнаха в украинска колония. Доказателствата за това са траншовете военна помощ, подарените реактори, БТР-и и какво ли още не. Забележете, обаче изказването на Денков пред руска медия: „Няма значение, дали българската икономика ще пострада от антируските санкции, важното е те да имат ефект върху Руската федерация“ Иначе казано, слугата Денков не го е грижа за българския народ и дали той живее добре или зле, важно е на неговия персонален господар САЩ да им е добре. Бяха скъсани, всякакви връзки с Русия, включително и търговски. Кулминацията на това бе незаконното, варварско нарязване на паметника на съветската армия в София. От личен опит мога да дам пример и за това, как по руските магазини има сръбски, френски, италиански, испански и т.н. стоки, но не и български. От това губи само родното производство. Пълна капитулация от защита на българщината в Македония. Сглобката не полага никакви усилия за възстановяване на затворените български клубове там, а репресиите над хора, открито заявяващи, че са българи, са ежедневие. МВнР удобно мълчи, докато в съседната страна се лее антибългарска пропаганда из медиите , особено от политиците-македонисти. Приемането на България в “Шенген” по въздушно-капков път не носи практически ползи за народа ни, но отвори вратата за хиляди бежанци и престъпници, които вече вилнеят по нашите улици. Провалена визита в САЩ – след като бе наета и платено на лобистка фирма, която да я организира, Денков видя, че никой не желае да го приеме и си спести поне това унижение.

 

Има и още, но нека завърша с един красноречив пример. Тотален провал и нежелание за помощ по случая с Милан Димитров. Това е българин, който е обвинен за това че … има руски паспорт.  САЩ искат да го осъдят на доживотен затвор за неизвършена търговия с Русия. Според американския прокурор, той вярва, че българинът е невинен. Няма доказателства, а „престъпленията“ са изтекли по давност, заповедта за международен арест е недействителна според гръцките адвокати на Димитров, съдът отказва да види и приложи по делото, уж вече изтъргуваните електронни компоненти, които се намират в София и бяха показани в Народното събрание на българските медии. През това време, повече от година, Милан седи в гръцки затвори с усложнено здраве, редица заболявания, без лекарства и апарат за дишане (няколко месеца). Явно това разбира Габриел под „новото измерение на стратегическото партньорство със САЩ и Обединеното кралство“. Забележете, българската страна е безсилна да изиска справедливо правораздаване от най-добрия си партньор според Габриел – САЩ.

По този случай, мерки скоро ще вземем ние от “Възраждане” .

Това са „успехите“ на кабинета във външната политика. Затова е най-добре ротация въобще да няма, иначе ще се нагледаме на шампионат по пиене на мазно турско кафе в скута на Пеевски.”, написа в страницата си в социалнат мрежа Фейсбук народният представител от “Възраждане”, Ангел Георгиев.