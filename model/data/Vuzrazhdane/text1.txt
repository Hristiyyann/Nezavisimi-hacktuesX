Притеснени граждани сигнализираха на народния представител, избран от 16-ти МИР Пловдив, Емил Янков, че има съмнения, че на летище Пловдив кацат, именно самолети, превозващи нелегални мигранти, които биват връщани от Австрия в България. При посещение на Летище – Пловдив, от страна на народния представител,  се оказа, че има несъответствие между данните, изложени на информационното табло и тези от официалния сайт “Flight radar”, на който беше посочено, че в късния следобед е кацнал самолет, именно от Австрия. 

От “Възраждане” припомнят, че към настоящия момент, Летище –  Пловдив не би трябвало да осъществява полети от и до Австрия. 

“Ние, като народни представители сме длъжни да защитаваме гражданския и национален интерес, да решаваме проблемите на хората и да успокояваме техните притеснения. Затова ще следим ситуацията в Летище – Пловдив постоянно и при най-малкото съмнение за нередност, ще сигнализираме всички отговорни институции, както и медиите”, заяви народният представител от “Възраждане”, Емил Янков пред притеснени граждани.

Той припомни още, че на проведения Парламентарен контрол, миналия петък  е  задал въпрос на Министър-председателя, вече в оставка, по отношение на негово изявление, свързано с частичното приемане на България в безвизовата зона на Европейския съюз. Въпросът му е провокиран от схващането,  че е необходимо да бъдат представени допълнителни разяснения на българското общество, относно сделката, сключена от българското правителство с Австрия и поставените условия за приемането, обратно, на наша територия, на всички регистрирали се и потърсили убежище, бежанци у нас, но в момента, намиращи се на територията на Австрия. 

Министър-председателят  е отговорил, че България няма да приема лица, за които не е отговорна, идващи от Сирия и Афганистан. Но, във връзка с поетите ангажименти от българска страна и допълнителните условия, които е приело българското правителство, по сделката с Австрия, българската общественост има правото да знае – означават ли думите на Министър-председателя, че България няма да приема лица на своя територия, за които не е отговорна, но ще приема лица, за които е отговорна по силата на Дъблинското споразумение? Ако да – колко на броя са тези лица?” е попитал още от парламентарната трибуна, народният представител от “Възраждане”, Емил Янков. 

Министър-председателят отговори, че няма нови условия, свързани с повишаване на броя на лицата, които да попадат в обхвата на тези, които могат да бъдат върнати в България, а заради ежедневното изпращане на искания и съгласия от една държава-членка към друга, броят на лицата, които България се е съгласила да приеме се променя ежедневно. 

В същото време, обаче, в българия вече има случаи на сблъсъци, предизвикани от нелегални мигранти и масови протести по този повод. Лъжат ли отново управляващите, предстои да бъде установено.