Като трета политическа сила в държавата „Възраждане“ бяха на консултации при президента за съставяне на ново правителство. Костадин Костадинов още в самото начало заяви, че този политически модел – олигархично-посланнически, не просто е вреден за държавата, а той убива държавата. И че в тази ситуация предсрочните избори са не просто задължителни, а и наложителни.
„Ако има нови избори не може да се каже каква ще бъде конфигурацията най-малкото, защото всички ние много добре знаем,  че в България към настоящия момент трудно можем да имаме доверие на социологическите фирми. И ако разсъждаваме, че нищо
няма да се промени и че резултатите ще са едни и същи – дайте въобще да не ги провеждаме. Ако следваме тази логика, дайте да развъртим тогава изборите на томбола.
Или да даваме мандатите на някой, който например наддаде, както в Римската империя – трима императори са наддавали на центъра на Рим. До там ли ще я докараме? И между другото вие също имате вина за това, че ситуацията в държавата е такава, защото миналата година беше погазен тежко най-демокритичният порив на българите – желанието ни за референдум за запазване на българския лев. Конституционният съд също погази Конституцията. Отново разбира се с акуширането на посланници, американски, английски, защото ние знаем кой е ходил да се среща с шефа на Конституционния съд. Вие трябваше тогава да застанете в позиция в защита на българския народ. А вие не го направихте.“, обърна се Костадинов към президента.
Той от своя страна се оправда, че каквото реши Парламента, го изпълнява и че без решение на Народното събрание, не може да разпише указ за провеждане на референдум.
„Има една стара максима, която казва, че когато правото се изроди в безправие, съпротивата е задължителна. Вие сте държавният глава и общо взето бяхте една от двете институции, в които ние много вярвахме – Президентството и Конституционния съд, като опора на законността в държавата. За съжаление вече не вярваме в нито една от тези две институции. Когато едно решение е незаконно, вие имате избор. Ние очаквахме от вас решителни мерки в защита на законността, защото ако утре, примерно, ако приемат закон, с който тотално нарушат Конституцията, вие пак ли ще го спазвате това?“, попита Костадинов.
Президентът отвърна, че е сериозен проблем, че парламента не е събрал смелост да уважи закона и най-вече да уважи волята на всички тези хора, които се разписаха за референдум.
„Тъжното, господин президент е, че вие всъщност с вашето поведение узаконихте беззаконието. Ситуацията в държавата ни е на криза на идентичността. Българският народ не вярва в държавата, пропагандата му внушава, че от него нищо не зависи. Точно поради тази причина и няма висока избирателна активност. Това, което беше направено с погазването на волята на 604 хиляди българи, беше на практика държавен преврат.
Конституционният съд се превърна в съучастник, извършвайки престъпление, за което
един ден тези хора трябва да отговарят пред закона. Ето защо, когато се случват такива
неща, не може да се учудим, че на изборите след това има 25-30% избирателна
активност.  За да можем да преодолеем тези нагласи, ние трябва да дадем доверие на
хората в институциите. Те не им вярват вече. Ние не вярваме, които сме представители
на 358 хиляди души на последния парламентарен вот. Та какво да говорим за по-
голямата част от хората, които пък въобще не излизат да гласуват.“, допълни Костадин
Костадинов.
