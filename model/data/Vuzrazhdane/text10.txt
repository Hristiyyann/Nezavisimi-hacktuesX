„Сигурността ни е застрашена. Случаите на насилие от страна на мигранти към българи се увеличават и трябва да се вземат спешни мерки.“, каза във видео обръщение в Фейсбук общинският съветник Деян Николов, който беше на поредни срещи с директора на СДВР и с главния секретар на МВР.

„Още в петък, когато деца на възраст 14-15 години бяха бити от мигранти на Витошка, а след това задържани от нашата полиция за 3 часова проверка, се виждаше че нещата в тази посока ескалират. Редно ли е битите да бъдат държани като престъпници и то деца? Тези неприятни случаи изкоментирахме със СДВР,  съответно с лицата отговорни за даването на нареждания.“, коментира Деян Николов.

В момента по отношение на въпроса със случката на Витошка тече разследване. Най-вероятно скоро ще бъдат установени лицата, които са извършили нападението над българчетата.

„Много ни интересуваше какво точно смятат да направят от МВР и съответно от СДВР за запазване на сигурността на гражданите. Предложенията на „Възраждане“  са за удвояване на полицията, силно присъствие на униформени, включително пешеходни полицаи, които да се разхождат във въпросните зони, които знаем, че са по-опасни, включително обаче и на Витошка, в парковете, във Военна Рампа, в Овча купел, на Лъвов мост и така нататък. Получихме уверението, че всички налични полицаи на СДВР са  на терен и се опитват да овладеят ситуацията.“, каза още Николов.

От няколко дни  центъра на София се пази от полицаи с автомати, главно по Витошка.

„Помолихме за толерантно отношение към самите деца, защото не е редно да бъдат респектирани децата ни, които са  по 14, 15 и 16 години, само защото са се събрали, за да бранят техни съученички от мигрантите. Получихме уверението на главния секретар, че ще преосмислят поведението си . Силно се надявам това да се случи. Свикахме извънредна сесия на Столичния общински съвет, на която да бъде разгледан въпросът със сигурността в София. Съответно, сме поискали от председателя на Столичния общински съвет да изиска присъствието на министъра на вътрешните работи, главния секретар на МВР, директор сигурност в Столична община, кмета на София, шефа на СДВР и така нататък. Всички лица, които трябва да бранят софиянци.“, допълни Деян Николов.

От „Възраждане“ са предложили и повече видеонаблюдения, по-добра осветеност и съответно от бюджета на Столична община да се насочат средства към общинска полиция, която да увеличи щата си, съответно с новите бройки да се изпратят патрули в тези зони, където обикалят мигрантите.

„ И докато ние се опитваме да защитим българските деца от набезите на пришълците, разбрахме че  по-строго отношение от страна на полицията към мигрантите не е лесно да има, защото има много силен НПО сектор, който ги защитата, започва да пищи, да се правят репортажи, да викат медии. Забележете – има юридически екипи, които се грижат за правата на мигрантите. Но явно според тези НПО-та няма никакъв проблем да бият нашите деца. Ще упражним целият политически натиск в правилната посока, защото  всички нелегални мигранти трябва да бъдат експулсирани от страната ни, на границата трябва да бъде изпратена армията и да опазваме държавата си така, както е редно. Европейските норми, европейските политики нас не ни касаят. Това, което се случва в Западна Европа, в западните столици, не можем да допуснем да се случва в София. В последните няколко месеца има точно такива наченки. Сигналите,  които получаваме за постоянни провокации от страна на мигранти, които се движат на групички по 5, 10, 15 човека и провокират с поведение,  със заяждане,  тормозят жени ни, се увеличават. Няма да позволим такова нещо.“, каза в заключение Николов.