“Това правителство за 9 месеца има толкова много провали, че не знам, откъде да започна. Публикацията ми е провокирана от отчета на Денков, който той изнесе днес. Искам да припомня, само някои от провалите : Въздушно – капков Шенген, който се оказа пълна подигравка, но се споразумяха в България да връщат мигранти – престъпници. Не какви да е мигранти. Тези, които са най-проблемните – крадци, убийци и изнасилвачи. Провал в овладяването на инфлацията. България е една от страните, с най-голяма инфлация в Европа. Една от причините е, че преждевременно, се отказахме от изключението да купуваме евтин руски петрол. Беше ни дадено това  право, за да можем да се възползваме и да намалим щетите. По предложение на ГЕРБ, ние се отказахме доброволно и цените на горивата,  естествено тръгват нагоре.

 

За първи път, в историята на страната, в България се родиха под 50 000 бебета за година. Това показва, че семействата нямат сигурност и не могат да създават и отглеждат поколение. “Успехът” на правителството в преодоляването на демографската катастрофа е видим. България изчезва, а те се хвалят, какви успехи са постигнали”, написа в страница си в социалната мрежа Фейсбук, народният представител от “Възраждане”, Стоян Таслаков.