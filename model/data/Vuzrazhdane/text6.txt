Вместо да се бори с презастрояването – “Варненската Сглобка” го стимулира
На последната сесия на Общинския съвет във Варна се случи това, за което предупреждавахме през цялата кампания, а именни, че привидните противници от ППДБ и ГЕРБ, ДПС се събудиха като коалиционни партньори. Това се казва в декларация на общинските съветници от групата на “Възраждане” в Общинския съвет във Варна.
Ето и пълният текст на декларацията на общинските съветници във Варна

“Сесията беше поредното пилеене на време, в което бяхме принудени неколкократно да каним кмета и администрацията да дойдат на работа. Коцев дойде, но за малко. Не присъства дори на точката за въпроси и отговори към кмета.

Задкулисните договорки продължиха до логичния край – ППДБ и ГЕРБ, ДПС се сглобиха и пренесоха националната “Сглобка” на местно ниво. Като резултат, Бюджет Сглобка 2024 категорично повтаря бюджетите на ГЕРБ от последните години и логично носи още безвремие в развитието на града.

Промяна няма, но има още ГЕРБ –  ДПС.

Бюджетът на Варна носи още асфалт и още бетон. Нищо ново, уви!

Публичните средства на Варна за поредна година се разпределят без дългосрочни цели и идеи за развитие.

Бюджетът следва да бъде мотор за икономиката и обществото, но за пореден път ще бъде котва.

Бюджетът на Сглобката ПП-ДБ, ГЕРБ, ДПС и сие осигури възможно най-ниските средства за спорт. За култура, туризъм и здравеопазване няма нищо значимо. Няма никаква яснота ще бъдат ли изобщо насочени към Варна средствата отпуснати от държавата за проекти. Хаосът е  пълен след изказването на зам.-кмета по правни въпроси, който заяви, че няма идея как са попаднали 100-те млн. в предложението за Бюджета и кой ги е изпратил, което е повече от абсурдно.

Макрорамката на Бюджет 2024 беше тоталитарно спусната в цялост, без предварително обсъждане и съветниците бяха изправени пред свършен факт.

Единствено ние от “Възраждане” не се примирихме и въпреки всичко направихме десетки градивни предложения в сферата на културата, туризма, спорта и други важни области.

Предложихме градивен подход в управлението на приходите от стопанска дейност на общината. Те със сигурност щяха да се увеличат, без повишаване на данъци и такси. Уви статуквото предпочете да продължи по старо му.

“Сглобката-Варна” прие програма за разпореждане с общинско имущество, която вместо да се бори с презастрояването, всъщност го стимулира. Отваря се пътят за стотици инвестиционни намерения в строителството, което ще доведе след себе си още повече бетон във всяко кътче на Варна.

Спортът загуби милиони в средства и пропуснати ползи. Загуби и туризмът, защото управляващите от Сглобката решиха безвремието във Варна да продължи.

Уж идеологическите противници от ГЕРБ, ПП-ДБ, ДПС  преодоляха поразително бързо различията помежду си и  се прегърнаха в името на бюджетната баница, която е от над 700 млн. лв.

Многократно предупреждавахме за предстоящата сглобка. Още в кампанията, включително  и на балотажа заявихме, че няма разлика между Благо и Иван.

Избирателите на Благо искаха промяна, а получиха още ГЕРБ и още ДПС.  Вотът им беше подменен и ето защо на балотажа не подкрепихме нито едно от лицата на статуквото.

„Възраждане“ остана единствената организация, която върши това, което обещава в кампания.

Не изменихме на идеалите и не продадохме избирателите си! „Възраждане“ е водачът на опозицията и гласът на свободните хора в настоящия Общински съвет. Само след три месеца са следващите избори, където избирателите ще накажат шарлатаните от #-Сглобката и ще направят „Възраждане“ първа политическа сила”.

