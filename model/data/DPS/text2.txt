ДЕЛЯН ПЕЕВСКИ, СЪПРЕДСЕДАТЕЛ НА ПГ НА ДПС: “ЛУКОЙЛ” ДА СИ ПЛАТЯТ ЗАДЪЛЖЕНИЯТА И ДА ИЗПЪЛНЯВАТ ЗАКОНА. ИСКАМЕ СВРЪХПЕЧАЛБАТА ДА СЕ ПРЕВЪРНЕ В ПО-ЕВТИНИ ГОРИВА ЗА БЪЛГАРСКИТЕ ГРАЖДАНИ И БИЗНЕС
С изненада се информирах от разпространената от “Лукойл Нефтохим Бургас” позиция, че не дължат никакви данъци на България. Съвсем друго ни беше казано, на мен и г-н Борисов  на срещата от българския премиер в понеделник. Че “Лукойл” са се обадили предходната вечер, разговаряли са с началника на кабинета на премиера и са уверили българското правителство, че ще си внесат 500 млн лв данъци до края на седмицата. От последвалите им обяснения обаче се разбира, че нищо от това няма да се случи. Лукойл явно не си дават сметка,  че са българска компания, която работи по българските закони и нейната централа е в България.

Искам ясно да заявя, че позицията на ДПС е следната:

Ако не бъде изпълнено, това, което “Лукойл “са обещали на представители на българската държава, а именно, че ще си платят данъците до края на месеца и след като в петък бъде приет закона за енергетиката и бъде преодоляно ветото на президента, да започнат да плащат и 73 ст на литър от своята свръхпечалба, които да бъдат върнати обратно на хората, за да се намали цената на горивата, веднага след като започне работа НС след втори тур на местните избори, ще внесем предложение за отнемане на дерогацията на “Лукойл”.

И това е бил изначално смисълът на поисканата дерогацията за “Лукойл”– българските граждани и бизнес да имат по-евтини горива, а не с тези милиарди свръхпечалба да бъде финансирана войната в Украйна.