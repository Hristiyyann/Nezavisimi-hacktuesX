КАРАДАЙЪ: ДПС НАСТОЯВА ЗА ОБЩА ЕВРОПЕЙСКА ПОЗИЦИЯ ЗА ХРИСТО ГРОЗЕВ
"ДПС заявява, че българската държава категорично трябва да защитава своите граждани и настоява за изясняване на случая с журналиста Христо Грозев". Това написа в специален пост във Фейсбук председателят на ДПС Мустафа Карадайъ.

На 26 декември стана ясно, че българският журналист Грозев е обявен за федерално издирване от Русия.
"Външният министър трябва да реагира незабавно. Защитата на основните свободи и граждански права,  правото на отстояване на обективна журналистическа позиция са едни от основните приоритети на ДПС и ние няма да спрем да изискваме държавните институции да бъдат активни", пише още Карадайъ.

"ДПС, като част от европейското либерално семейство, ще настоява за обща европейска позиция по случая", заявява председателят на Движението.

