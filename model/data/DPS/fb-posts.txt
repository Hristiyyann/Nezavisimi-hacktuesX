Делян Пеевски, председател на ДПС се срещна с Н. Пр. Бръндуша Предеску, посланик на Румъния
Председателят на ДПС Делян Пеевски се срещна с  Н. Пр. Бръндуша Предеску, извънреден и пълномощен посланик на Румъния в Република България.
Основен акцент на срещата беше сигурността в района и общите усилия на двете страни в рамките на НАТО и ЕС. Председателят на ДПС Делян Пеевски подчерта изключителната важност на тясното сътрудничество между  съюзническите страни в района във всички сектори на икономиката и отбраната, включително и противодействието на дезинформацията, като основен гарант за сигурността.
По време на срещата бяха обсъдени добросъседските отношения  между България и Румъния и бе изразена  готовност за  продължаване на добрия диалог в сътрудничество

Скъпи братя и сестри мюсюлмани,
Да ни е честит свещеният месец Рамазан! Да си пожелаем спокойни дни, изпълнени с обич и уважение. Да се молим за благодат и опрощение, да бъдем добри, милосърдни и състрадателни. Нека след този месец да станем по-мъдри, съпричастни и сплотени в преодоляване на житейските трудности и изпитания. Бъдете здрави!
Джевдет Чакъров, председател на ДПС

С болка и прискърбие научих вестта за загубата на Халил Мехмед Расим (Кючук Халил), роден в гр.Кърджали, осъждан за организирана съпротива срещу насилствената асимилация на турци и мюсюлмани в Р България. Излежал е 19 години в лагера Белене, Стара Загора и други затвори на страната.
Дълбоко скърбим за кончината на нашия съратник, който ни напусна  на 81-годишна възраст в Картал/Истанбул Р Турция.
С чувство на тъга изразявам най-искрената си мъка и поднасям своите съболезнования на семейството и близките.
Поклон пред светлата му памет!
Д-р Ахмед Доган 
Почетен председател на ДПС

Пеевски и Борисов с радикални мерки за прекратяване на кризата на  сигурността, свързана с мигрантите
С промени в Закона за МВР се увеличават с 1264 щатните бройки в ГД “Гранична полиция“
Радикални мерки за справяне с кризата на сигурността, свързана с мигрантите предложиха председателите на ГЕРБ и ДПС Бойко Борисов и Делян Пеевски. 
В деловодството на НС бяха внесени спешно два законопроекта, с които се увеличава капацитета на Гранична полиция с 1264 щатни бройки за охраната на бежанските центрове и засилване на охраната на границата. Тези щатни бройки са необходими за обезпечаване на нормалното функциониране на всички структурни звена.
Промените в Закона за МВР и Закона за администрацията предвиждат обезпечаване и мобилизиране на полицейските сили, така че да се гарантира сигурност и спокойствие в обществото и спазване на обществения ред в страната.
Възникналото напрежение в последната седмица, както и зачестилите сблъсъци между български граждани и чужденци налагат решителни мерки от Народното събрание като върховен законодателен орган. 
Тези мерки за сигурност  ще осигурят включването на възможно най-много хора и ще направят всичко възможно да се гарантира сигурността на гражданите, тяхното здраве и собственост, което е неотменим ангажимент на правовата държава. 
Независимо от политическата нестабилност, свързана с преходния период на Ротацията, нашата воля е държавата да изпълни основната си мисия - защитата на своите граждани. 
Това са най-решителните, но и най-справедливи мерки, вземани по отношение на сигурността на хората във връзка с мигрантските  потоци. И тъй като темата за бежанците е една от най-чувствителните теми, свързани със сигурността и спокойствието на хората, увеличаването на щатната численост дава възможност за ефективно изпълнение на функциите на МВР
Произтичащите заплахи за националната сигурност, вследствие на безпрецедентния мигрантски поток, налагат предприемане на стратегически мерки за повишаване възможностите на ГДГП за осъществяване на надежден граничен контрол на вътрешните и външни държавни граници, явяващи се такива и за ЕС и минимизиране рисковете за националната сигурност.
Приемането в спешен порядък от Народното събрание на законовите промени и незабавното им изпълнение от органите на изпълнителната власт ще бъде тест за победата на България над несигурността, опасностите и тревожността на хората. Тази сигурност стои по-високо от всеки личен или партиен интерес.

Делян Пеевски, председател на ДПС:  Спасяването на българските евреи преди 81 години е пример за национална смелост, отговорност и решителност
Спасяването на българските евреи през 1943-та година е един от най-ярките примери за национална смелост, отговорност и решителност на държавата и народа ни.
Трябва да помним, че това е станало възможно, в условията на извънредно сложна външно и вътрешнополитическа ситуация и политическият ни елит е проявил разум, отговорност и чувство за национален и общочовешки дълг. 
Днес, когато политическото време ни изправя пред не по-малко сложни предизвикателства, трябва да не допускаме разрушителните сили на омразата, разделението и противопоставянето в страната ни и  в Европа.
За да бъдем на висотата на историята, в името на бъдещето.

По случай националния празник 3-ти март зам.-председателят на ПГ на ДПС Халил Летифов, народните представители Станислав Анастасов и Джейхан Ибрямов и евродепутатът Искра Михайлова  присъстваха на церемонията по издигане на Националното знаме на Република България пред паметника на Незнайния воин. 
Председателят на ДПС доц. д-р Джевдет Чакъров и народният представител Станислав Анастасов присъстваха на  тържествената заря-проверка по случай 146-ата годишнина от Освобождението на България, която се проведе на площад "Народно събрание". 
Това бе и кулминацията на тържествата  по повод 3-ти март.  В памет на героите  пред  паметник “Цар освободител”  бяха положени  венци и цветя от името на председателя на ПГ на ДПС Делян Пеевски и  ПГ на ДПС.

Делян Пеевски, председател на ПГ на ДПС: Призовавам партиите да бъдат като ДПС – да мислят за България и за хората. Държавата не трябва да бъде хвърлена в криза
Сега ще разберем дали ПП-ДБ са разбрали къде са или са дечица в детската градина. Денков да си прибере самочувствието, да остави лидерите да преговарят, да не прави неща, които бутат държавата в криза.
Ще разберем дали ПП-ДБ са разбрали къде са, или са дечица в детска градина. Ако са разумни хора и сериозни политици, няма да хвърлят държавата в криза.  Ще си направят явна коалиция, за да няма нищо скрито и тъмно. Така председателят на ПГ на ДПС Делян Пеевски коментира предложения от Бойко Борисов план за обсъждане и приемане на коалиционно споразумение между ГЕРБ-СДС и ПП-ДБ.
След като видим какво ще правят, ние ще преценим кое как ще подкрепяме, уточни Пеевски.
За ДПС е важно да има правителство. Държавата не трябва да бъде хвърлена в криза. А за всичко друго – регулатори, избирани със 160 гласа, какво ще бъде, това са бъдещи преговори, които трябва да се водят, допълни той.  
Сериозните мъже и сериозните партии трябва да седнат сериозно да преговарят и да направят стабилно правителство. Това трябва да бъде в името на България. Партийните пристрастия и всякакви такива нажежавания трябва да се оставят настрана, подчерта председателят на ПГ на ДПС.
Гледам вчера премиера, който е почти в оставка, се изходи по неподходящ начин и се направи на мъж. Нека си прибере това самочувствие. Той е просто един назначен премиер от парламента. Да остави лидерите на партиите да преговарят и  да не прави неща, които могат да бутнат държавата в криза, настоя Делян Пеевски.
Не е сериозно един премиер да казва – това „да“, това „не“, без да е прочел нещо. Нека се научи да чете, да гледа и мислех, че за тези 9 месеца е станал по- мъдър, но вчера не го видях това, а напротив, обясни той.
Изборите винаги са вариант. За ДПС това е чудесен вариант –ние сме готови за избори 2 в 1. Но не е добре за държавата. Ние трябва да мислим за хората, какво се случва с тях при тези трусове, видяхте какво беше през тези години, това не е добре за държавата. За ДПС е важен държавният интерес и  хората, след това слагаме на второ място партийния си интерес. Некa го направят и другите, да бъдат като ДПС и да мислят за България, призова председателят на ПГ на ДПС Делян Пеевски.