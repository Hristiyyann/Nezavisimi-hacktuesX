ПЕЕВСКИ ВНЕСЕ ИСК В АМЕРИКАНСКИЯ СЪД, НАСТОЯВА ДА ГО ИЗВАДЯТ ОТ "МАГНИТСКИ"
Депутатът от ДПС Делян Пеевски заведе съдебен иск пред американски съд за отмяна на наложената му санкция по закона „Магнитски“. В иска против Държавния департамент, Министерството на финансите на САЩ и Службата за контрол на чуждестранните активи (OFAC) се посочва, че липсват каквито и да било доказателства за негови неправомерни действия, както и че до настоящия момент американската администрация също не е предоставила такива доказателства на неговите адвокати, въпреки многократно отправените искания за това. Становището на юридическите му представители от „Morgan, Lewis & Bockius“ е, че това е съществено нарушение, което прави санкцията незаконосъобразна и нарушава правото на защита на Пеевски.